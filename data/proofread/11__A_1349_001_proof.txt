@author: Laur M.
@title: Üks laul Hallikukiwi Wabrikust Pernu maal
@place: Viljandi
@publisher: F. Feldt
@year: 1875

# Üks laul Hallikukiwi Wabrikust Pernu maal

1.
Kui kodus igawaks mul läks
Ja torni kell lõi ära kaks.
Siis meele lahutuseks ma
Siit tahtsin mnna reisima.

2.
Nüüd sõida hobu edasi
Sest päike lähab õhtusse;
Et enne Pernu maale saaks
Ja ööseks puhkama sääl jääks.

3.
Kui jõudis teine hommiku
Ja silmad unest selged jo;
Siis jälle jälle ruttuste
Säält Pernu poole edasi.

4.
Woltwiidi moisa (Tignitsa)
Mul silmi paistis iluga;
Üks torn sääl paistis paremal
See oli wabrik Pernu maal.

5.
Weel neli wersta edasi
Las jääda wabrik tagasi;
Ma tahan Pattis näha ka
Kus Keiser waestel andis maa.

6.
Sääl metsad wäga ilusad,
Maad põlluks teha walusad;
Kui põlluks haritud see saab
Siis inimene rõõmu näeb.

7.
Oh tänage ja paluge!
Et Jumal meie Keisrile
Saaks ikka hoidma rahu aad
Kül siis ta rahwas kosuwad.

8.
Nüüd Patti moisast tagasi
Ja wabrikusse ruttuste;
Et näeks ka seda imet sääl
Mis tuli auur teeb Liiwi maal.

9.
Siis aga pidin kaebama
Et härrat ei saant leida ma;
Sest wahid seisid ukse pääl
Mind sisse minna keeldsid sääl.

10.
Siis läksin kurwa meelega
Weel wastu õhtud reisima;
Kui jõuudis õhtu kätte joo
Ja pimedus sai üle maa.

11.
Sai kätte teine hommiku
Siis mina walmis olin joo
Ja läksin uue päewaga
Weel wabrikud sääl waatama.

12.
Kui teist kord jälle sinna sain
Siis koguni ma rõõmsaks jäin;
Sest maht mul selgest juttustas
„Nüüd härra kontrus kirjutas."

13.
Nüüd marsi sisse astusin
Kontoris härrat palusin:
Kas mitte luba annaks ta
Seest wabrikud mul waadata.

14.
Ma tahaks laulu kirjuta
Ja Eestirahwal juttusta
Mis imet meie Liiwi maal
Siin tuli auur teeb meie aal.

15.
Siis tõusis härra tooli päält
Mind marsi kutsus wälja säält;
Ja tõi üht meest kes karwa pääl
Seest wabrikud mul näidas sääl.

16.
Kui uksest sisse astusin
Keik tähelpannes waadasin;
Siis kuulsin kuida masinad
Sääl tegid hirmust kohinad.

17.
Seest pidi tööd teeb tuli — auur
Ja wäljas torn on pitk ja suur
Kust suitsu sambad tõusewad
Ja taewa alla lähawad.

18.
Kül tuhat rattast — masinad
Sääl wäga kiirest jooksewad
Keik tule — wee ja auuru wäest
Et töö ei pääse nende käest.

19.
Kül Jumalal üks tööriist
On inimene tõest wist,
Kes masinad siin wasmistab
Et keik Maailm suurt kasu saab.

20.
Albert Zoepfelli wabrikus
Mis meie maal on alles uus
Ka tehaks imet Ilma pääl
Nüüd juba meie Liiwi maal.

21.
Nüüd aga wabrik walmistab
Kui tuld ja wet ta auusast saab
Keik riided suure rutuga;
Sest Eesti rahwas rõõmusta.

22.
Kui Jumal seda imet teeks
Need surnud hauast wälja tooks
Kes wiimse saja aastaga
On hauuda pantud hingama.

23.
Ei Eesti maad naad tunneksid
Waid wäga imeteleksid
Kui nemad näeks mis meie aal
On ehitud jo Liiwi maal.

24.
Siis kuule armas lugeja
Mis wabrikust sul laulan ma;
Sest et ma olen Pernu maal
Mo silmaga keik näinud sääl.

25.
Sääl willad mis on higised
Ja mustad ning ka roeased
Neid masin lume karwale
Sääl hulgal peseb kiireste.

26.
Kui seda ma sääl näha sain
Siis mõteldes ma seisma jäin:
„Nii sama Jumal armuga
Mind patudest saab pesema."

27.
Sest tema ütleb Piibli sees
Mis lugeda wõib igamees:
„Kui teie patud punased
On nii kui were karwased.

28.
Naad siiski saawad puhastud
Ja teitest ära wõetud,
Et walge willa sarnaseks
Naad saawad pestud teie hääks."

29.
Sääl wärwitakse willasid
Mis näha mitme karwased;
Sääl mitmed, mitmed masinad
Mis willad lahkeks kraasiwad.

30.
Sääl wäga palju masinad
Mis willast lõnga kedrawad;
Ja iga masin hoiab sääl
Kolm sada pooli enda pääl.

31.
Need wäga kiirest weerewad
Ja lõnga ümber wõtawad;
Mis jookseb peenike kui siid
Sääl usinaste wälja nüüd.

32.
Kaks poisikest, üks mees on sääl
Tõest iga ühe woki pääl,
Kus jookswad usinusega
Kolm sada lõnga auruga.

33.
Sääl jälle mitmed masinad
Kus siidi poolid weerewad;
Ja iga ühe nende pääl
On üle sada pooli sääl.

34.
Need korutawad rutuga
Sääl willast lõnga siidiga;
Ja igal ühel masinal
Kaks tüdrukud on juures sääl.

35.
Sääl kääritakse lõngasid
Et kududa saaks kangasid;
Sääl käärpuud hulgal weerewad
Ja lõngad pääle jooksewad.

36.
Sääl mitmed saad telled sees
Ja igal ühel mees on ees;
Neist mõned koowad kättega
Ja muist teeb tuli auruga.

37.
Sääl ligi saas telledes
Teeb tuli — auur tööd mõllades;
Mis koob sääl kallist pukstenid
Ja wäga kallist kalewid.

38.
Kui hõbe haljas süstik sääl
On igaühe telle pääl;
Ja kui ta lõngast tühjaks saab
Mees teise ruttu ette toob.

39.
See haljas süstik kanga sees
Sääl kargab nii kui kala wees;
Ja koob iga päewaga
Kakskümm'nd wiis arsint kangast ta.

40.
Sääl igas kangas telledes
On wäga palju niied sees;
Neid üles alla tuli auur
Sääl sõtkub, sest see töö on suur.

41.
Sääl ruttu niied tõusewad
Ja teised alla waeuwad;
Sääl süstik kargab: üks ja kaks
Ja suga lööb ka lõks ja lõks.

42.
Saab kangas walmis koetud
Ja telgest maha wõetud
Siis weel on palju tegemist
Kui walmis puksten tuleb sest.

43.
Sääl naeste rahwas istudes
Kaks iga ühe puldi ees
Nüüd wõtwad kangast puhasta
Keik sõlmed ära lõigata.

44.
Siis jälle mitmed masinad
Sääl kangast ette wõtawad;
Ta esite saab wanutud
Siis karwad päält tal kääritud.

45.
Weel mitmest, mitmest masinast
Lääb kangas läbi usinast;
Ja kui ta wiimaks walmis saab
Siis ilust hiilgama ta jääb.

46.
Teist ilust riiet tunnen ma
Ja mõtlen alandusega:
See üks kord mind weel katma saab
Kui see Maailm mult maha jääb.

47.
Kristuse were õigus ka
See minu auu kuub on et ma
Ses kõlban Jumalale nüüd
Ja kui ma taewa lähan siit.

48.
Nüüd oled kuulnud lugeja
Mis tööd teeb tuli auruga
Sääl kus ta meister temaga
Käib ümber targa meelega.

49.
Sääl saab ka surma inime
Kül wäga kermest äkiste;
Kui ette waatlik pole sa
Sind tõmbab surma waluga.

50.
Sest tule wee ja auuru wäel
On jõud kui Jumalikul käel;
Ka üks kord Jumal tulega
Siin saadab otsa Ilmamaa.

51.
Zoepselli wabrik elagu!
Ta isi rõõmu maitsegu!
Et tema wabriku pääl töös
Woiks leiba saada naene — mees.

52.
Need mitmed, mitmed saad sääl
Kes töös on masinate pääl
Neil põle põldu ega maad
Ja siiski auusast toidawad.

53.
Sest rõõmusta ka minuga
Mo armas laulu lugeja
Et Jumal meie Isamaal
On abi saatnud igal aal.

54.
Kus wabrikud jo tõusewad
Sääl waesed leiba leiawad;
Neil on ka auusad korterid
Ja puudust põle ühtigid.

55.
Nüüd Jumalaga rahwuke
Siin mabrikus jää tõeste
Ja ela rõõmu rahu sees
Tee tööd nii naene kui ka mees.

56.
Nüüd mina pean tõttama
Siit oma kodu rutuga;
Kui rattad jookswad rutuga
Nii saab mo aeg ka kaduma.

57.
Aeg kallis iga silma pilk
Ta lähab mööda kui üks wälk:
Ei tule iial tagasi
Waid surma poole edasi.

58.
Mo aea päew lääb weerema
Ei enam üles tõuse ta
Sest nüüd teen tööd weel rõõmuga
Kül wiimsel ööl saan hingata.

59.
Siis ela rvabrik rahuga
Tee tööd weel tule auruga,
Ka suitsu sambad tõusege
Siit üles kuni taewani.

60.
Ja wiige kiitust Jumalal
Kes hääd on teinud meie maal
Et tuld ja wet on pannud ta
Ka Eesti rahwast teenima.

61.
Jehowa nime kiitke weel
Nüüd rahwas keige Ilma pääl
Et tule — weega wõtnud ta
Siin meie waewa kergita.

62.
Ta teeb ta käsud tuule ooks
Ja inglid tule leegideks;
Mo lugeja sest wõta nõuu
Ja anna Jumalale auu.