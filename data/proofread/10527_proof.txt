@author: Grenzstein A.
@title: Lõbusad laulud lastele
@place: Tartu
@publisher: Schnakenburg
@year: 1879

# Lapsele 
## Piirikivi  

Laula, lahke lapsuke,
Elu-koidul hellaste!
Kui su mõte laulus liigub:
Süda kaunis kätkis kiigub,
Kaswad suureks kauniste:
Laula, lahke lapsuke!

Laula, lahke lapsuke,
Hellal eal rõõmsaste!
Lahked laulud noorel ajal
Heljuwad weel haua-rajal,
Toowad troosti wanale:
Laula, lahke lapsuke!

Laula, lahke lapsuke,
Astu lauldes elusse!
Juuksed lähwad pea halliks:
Laul jääb südamele kalliks,
Laul teeb nooreks südame:
Laula, lahke lapsuke!


# Laula!  
## Rahwa laul 

Laula, laula, suukene!
Liigu, linnu keelekene!
Mõlgu, marja meelekene!
Ilutse, mu südameke!

Küll saad siiski waita olla,
Kui saad alla musta mulla,
Walge laude waheelle,
Kena kirstu keskeelle.


# Hommikul 
## Piirikiwi 

Issand, sinu armu süles
Hingasin ma rahuga;
Rõõmuga nüüd ärkan üles
Südamest sind tänama.
Jumal, helde oled sa,
Armuline lõpmata.

Helde Jumal, sina kuuled,
Waatad taewast armuga,
Kui su nõdra lapse huuled
Tulewad sult paluma:
Önnista su lapsukest,
Hoia teda igawest’.


# Õhtul  
## M. Körber 

Ihu wäsind, käes öö,
Hing nüüd waatab sinu poole;
Lõppen’d on mu päewa töö,
Wõta mind nüüd oma hoole;
Helde Jumal, walwa sa,
Siis ma hingan rahuga.

Wõta mind ja kõiki neid,
Kes mul armsad, tiiwa alla!
Õnnista ja hoia meid,
Ning meil’ oma rahu anna!
Ärkame, siis awita
Südamest sind tänada.


# Maga, lapsuke  
## J. Leilow  

Maga lapsuke,
Uinu hellaste!
Ei sa tunne weel
Kurbdust eluteel;
Kui sa suureks saad:
Ajad muudawad.
Sest, mu lapsuke,
Uiuu hellaste!

Maga, lapsuke,
Uinu hellaste!
Ajad tulewad,
Millal aru saad,
Kuda rõõmu a’ad
Kiirest’ kaowad;
Siis jääd rahuta
Tihti walwama.

Maga lapsuke,
Uinu hellaste!
Weel sa unistad
Elu ilusat;
Weel su sängi ees
Istub armast’es
Ema hoolega;
Sest nüüd uinu sa!




# Lapse unenägu  
## Piirikiwi

### Ema
Ärka üles, lapsuke!
Päew jo paistab lahkeste.
Astu waiksest woodiksest,
Täna Issa südamest.

### Laps
Kui ma läksin woodisse,
Tuli lahke lapsuke,
Kandlega me laulsime,
Armas, kaunis kandleke!

### Ema
Ole waga, lapsuke!
Siis saad ükskord taewasse,
Sääl saad kauni kandlekse
Igaweste omale.


# Lapsuke ja kannike  
## Piirikivi  

### Laps
Kannike,
Kaunike!
Miks nii ajad õilmed lahti?
Kas sul ilus walgust wahti’?
### Kannike
Õeke,
Õrnake!
Walgust ikka ilus wahti’,
Sest ka sinul silmad lahti.


# Kewadine oieke  
## Piirikivi 

Kust sa teadsid, õieke,
Et meil tulnud kewade?
Kes sull’ ütles mustas mullas,
Et nüüd päike hiilgab kullas?

„Päike ise teadust tõi,
„Mulle kuldse kuue lõi,
„Ütles: ,Tõuse! lehi sa,
„Niit ja nurm on ehita’!‘"


# Waigistus  
## J. Bergmann 

Mis sa leinad, lillikene,
Walad walus pisaraid?
Kas sa kaunis kannikene,
Kuskilt kurwa sõna said?

Ära leina, lillikene,
Wala walus pisaraid!
Kuiwata, oh kannikene,
Kuiwaks silmad sedamaid!

Warsti wihma-waling käinud,
Tilgakesed kuiwanud,
Warsti pilwed pakku läinud,
Taewas päiksest täidetud.

Ära nuta, õnne-päewad
Pole kuigi kaugel eel:
Omaks rohke rõõmu-päewad
Saawad pea sulle weel.


# Lillike ja linnuke 
## Piirikiwi  

Koidukaunis kannike
Kaswis mullast murule;
Lendas mesilinnuke
Õrna õie õilmele.

Säält ta maitswat magust sõi,
Karastawat kastet jõi:
Lillike ja linnuke
Loodud tõine tõisele.


# Lilli unenägu  
## Piirikiwi  

Uinus kaunis kannike
Walgel waibal waikseste,
Ning ta mõte une-udus
Kaunid kujutusi kudus:

Päike kuldse kiirtega
Sõitis üle ilmamaa,
Kadund oli külm ja lumi,
Ilus hiilgas ilma jumi.

Pilwed rõõmu-pisaraid
Saatsid kastma õitswaid maid:
Kannikene õnne-kaisus
Päewast päewa paisus, paisus.

Kannike nii nägi und,
Ei ta tundnud külma lund,
Ja kui unest üles ärkas:
Sooja suwe tuult ta märkas.


# Laps ja ööpik  
## Piirikiwi  

Ööpik lahke linnuke!
Mis sind sunnib laulule?
Rahus hingab mets ja maa:
Sina hüüad rõõmuga.

„Kandle kõla mõlgub meeles,
„Sulatab mu südame:
„Jälle liigub minu keeles
„Wanemuise lauluke."


# Laps ja lõokene  
## Piirikiwi  

Lõokene, linnuke!
Miks nii tõused ülesse?
Mul nii armas sinu hääl:
Laula parem kiwi pääl!

Karjapoissi, kallike!
Rõõm mind tõstab ülesse,
Tõstab Loojal’ tänu andma.
Tänu taewa poole kandma.


# Kägu  
## Rahwa laul  

Kuku, kuku, käoke,
Helgi, hele linnukene!
Kuku kuiwale suwele,
Helgi helele heinale,
Kibedale kiini a’ale,
Palawale parmu a’ale!
Helel heina heidetakse,
Kuiwal kuhja kogutakse.
Kägu ei kuku kuuse otsas,
Ega karga kannu otsas:
Kägu kukub kuhlapuulla,
Sarapuulla sirge’ella,
Õunapuulla õige’ella, 
Kasepuulla kaharalla.

Lendab aeda lepa otsa,
Tare ette tamme otsa:
„Tule wälja, mu isake,
„Tule wälja, mu emake,
„Tule wälja, wellekene,
„ Sõua siia, sõsarake!
„Emal annan helmekorra,
„Sõsarale suure sõle,
„Wennale kardse kasuka,
„Isale kuldse kübara."
Siidi rätik tal käessa,
Kuku silma kuiwataja,
Pühib otsa eest higida,
Pühib laugelt laulu leili.


# Kulda kapja kõrwikene  
## Rahwa laul  

Oli minul, oli minul, hellad welled,
Oli minul enne ilus halli,
Kulda kapja kõrwikene!
See wiis witsata wilusse,
Sadulata Saksamaale.
Ei ta hirnund, ei ta karjund,
Ei ta hirnund heinasida,
Karjunud ei kaerakesi:
Hirnus selga istujat,
Karjus kulda kannuksida.


# Mõistatused. 1. F. R. Kreutzwald. 
## Kahejärgune sõna 

Kui pime warjab laia maad,
Siis esimese sisse saad
Ja wõid sääl puhata.

Mis lühikesest üle jõudnud,
Ja keskmisest ka mööda jõudnud:
See leiab teises aset.

Kui kewadise iluga
Sa lähed metsa kõndima:
Siis laulwad mõlemad.




# Mõistatused. 2. Harry Jannsen. 

a-ga hulgun suweajal
Rõõmsast’ karjasmaade rajal;
i-ga täidan postipauna,
Lähen lossi, lähen sauna,
Seljas walge särgike,
Kõhu keskel märgike;
u-ga olen ikka kuri
Nagu wana kubjamuri;
õ-ga käiwad minu teel
Lõuna, hommiku ja õhtu,
(Tihti sagedamgi weel)
Söögid, joogid sulle kõhtu.


# Mõistatused. 3. 
## Piirikivi 

k-ga pead kalliks mind,
m-ga ükskord katan sind.


# Mõistatused. 4. 

a-ga olen asi ise,
ä-ga selle asja ase.


# Mõistatused. 5. 

e-ga elan Lätimaal,
ä-ga süütan igal a’al,
i-ga kinnitan, mis a-ks
Muidu pillutatud saaks.


# Mõistatused. 6. 

On mu aluötuses k:
Elan üle pilwe-ra’a;
On sääl l, siis elan ma
Nõrga liha toena; 
p-ga ehitan ma maad,
s-ga ütelda mind saad.


# Mõistatused. 7. 

Sa ä-ga leiad minu seest,
Mis pea magusam on meest;
Ma u-ga lendan ülewel
Ja kõnnin soodel, rabadel.


# Mõistatused. 8. 

e mind ajab heinamaale,
a mind saadab saale ra’ale;
Kes mind e-ga peos peab:
Tagawara kokku weab;
Kes mind a-ga taga a’ab:
Patuseks ja pahaks saab.


# Mõistatused. 9. 

Walgus mulle andis nime,
Ehk küll ise olen pime;
Kaob walgus, kaon ma,
Ehk küll katan ilmamaa;
f-ga olen wõrgu moodi,
m-ga taimedelt mind toodi,
k-ga nõuan karjamaad,
h-ga ennast puhastad.


# Mõistatused. 10.

t-ga kirmest teritan,
s-ga põldu keritan.


# Mõistatused. 11. 
Mina kukun kõrgest maha,
Teen su põldudele paha;
Kui mu hääled wahetad:
Minust heinal abi saad.


# Mõistatused. 12 

Kui sa laial lainella
Kaua saanud kiikuda:
i siis ootab armast a-d,
Kunni ükskord sinna saad.


# Mõttesalmid. 1 
## Piirikivi 

Nii kui priske puu end ehib,
Wiibimata kaswab, lehib
Rõõmu päiwil kewadel:
Öpi wara tundma häädust,
Enese ja tõiste säädust,
Kogu wara enesel’!


# Mõttesalmid. 2. 
Kui sa ainult õpid pähä,
Ei sa kohe siis ei lähä;
Wõta see ka südamesse,
Siis lä’äd õige radadesse.


# Mõttesalmid. 3 

Mõtle! et sa pead lugema,
Loe! et sa wõiksid mõtelda.


# Mõttesalmid. 4 
Kaunis koidu-kastes
Kaswab kuld su astes.


# Mõttesalmid. 5 
Wara tööle, hilja woodi,
Nõnda rikkus maija toodi.


# Palwe tapeluse ajal 
## Piirikivi

Issand, ma hüüan sind!
Surm möllab mõegaga woolawas weres,
Wägewad lõpewad mässawas meres;
Mägede Jumal, ma hüüan sind!
Issand, sa saada mind!

Issand, sa saada mind!
Saada mind surma, saada mind hauda,
Pane mind istuma wõitjate lauda;
Issand, kuis tahad, nii saada mind!
Issand, ma kardan sind!

Issand, ma kardan sind!
Tähed ja päikesed käiwad su mäes,
Wõidud ja wõimud su wägewas käes;
Mägede Jumal, ma kardan sind!
Õnnista, Issand, mind!

Õnnista, Issand, mind!
Õnnista, kui mina wõidule jõuan,
Õnnista, kui mina surmale sõuan:
Elus ja surmas õnnista mind!
Issand, ma kiidan sind!

Issand, ma kiidan sind!
Kiites ma wõidan ja wõites ma kiidan,
Kiites ma waenlasi mõegaga niidan;
Issand, ma kiidan sind!
Jumal, oh kuule mind!

Jumal, oh kuule mind!
Kui mina langen siin mässawas meres,
Kui mina hüüan sind woolawas weres:
Jumal, siis kuule mind!
Issand, ma hüüan sind!


# Surnuaed 
## Piirikiwi

Ristikesed seiswad mäel,
Waatwad waiksest’ orusse.
Orus lapse rõõmu-wäel
Laulab lahkest’ karjane.

Kadund rõõmu, leina, walu
Saadab orgu kelluke.
Tasa laulud, argselt, salu
Poisi pilkmed mäele.

Hauda pannaks’ külmal künkal
Neid, kes orus laulsiwad.
Karjahoidja! sellel rünkal
Lahke laulu lõpetad.


# Palwe-tund looduses 
## Piirikiwi 

Päike weereb, õhk on õrn ja jahe,
Kaste asub halja aasale;
Kostab kõrwu linnu-koor, nii mahe,
Kummardab nii tasa lillike.

Waikselt, waikselt woolab wesi ojas,
Hiilgwad tähed waatwad ülewest.
Süda, ärka Taewa-isa kojas:
Loodus peab palwust tasakest’.


# Õnnis õu
## Piirikiwi

Tähtiga täidetud taewas end ülewel wõlwib,
Igale poole ta waataja silmades nõlwib;
Pilkane pimedus katab ja matab maailma,
Üksi säält ülewelt sirab mull’ walgust weel silma.
Waata ja tunne mu süda — mis tuksud sa põues?
Sääl sinu kuldane hommik sul õndsamas õues!


# Päewa tõusul 
## K. Malm. 

Ju koidu puna ehtes
On päike tulemas,
Ta tõuseb udu sängist
Kui kõrge kuningas.

Sa kõige looma algus,
Meil’ antud Jumalast,
Sa kena taewa walgus,
Oh tere tulemast!

Sind nähes loom saab rõõmsaks,
Kõik lillid ärkawad,
Neil kaste silmis hiilgab
Kui rõõmu pisarad.

See, kes sind lõi, oh päike,
On armu hallikas;
Ta olgu, wennad, meile
Ka hinge kuningas.


# Kewadine päike 
## Piirikiwi

Maa ja meri magab lume all,
Paksud pilwed sõudwad ülewal;
Kaugel, kaugel käib meist päikene,
Loomus leinab lumes kurwaste.

Leina näeb kõrge kuningas,
Waata, ta on juba tulemas!
Mets ja maa, nüüd ehi, lehi sa,
Et wõid päikest lahkest’ tereta’.

Päike tõuseb üles taewasse,
Waatab kõrgest maha lahkeste;
Lõpmata see maale rõõmu teeb,
Tema süda päikse armust keeb.

Arm ja rõõm teeb talwe elawaks:
Lumi kaob, maa läeb ilusaks;
Päike saanud rõõmu-jagajaks,
Jagades läeb rõem meel suuremaks.

Rõõmu-hääl on paelust pääsenud,
Õhk ou hõiskamisest täidetud;
Päike naerab waikse rõõmuga:
Tema on ju õnne jagaja.

Kui ta sõidab suures hiilguses:
Rõõm ta ees ja õnn ta jälgedes;
Tõuseb koidu-kumas üles ta:
Loomus talle wastu hõiskama.

Hõiska, loomus, nüüd on kewade!
Pea läheb jälle päikene;
Lehwitse nüüd lehtis, mulla-pind!
Pea katab talwelumi sind.



# Reisija rõõm
## P. Abel.

Mu isa oli reisimees,
Ma tahan olla ka;
Kuis tema reisis, on mu sees
Suur himu reisida.

Teekäigi pääl ja reisides
On ikka rõõmus meel,
Hää terwis, rahu südames
Ja rõõmsast’ laulab keel.

Mispärast laulab linnuke
Nii rõõmsast’ kewajalt?
Seepärast, et ta reismine
Läks tõise ühelt maalt.

Mispärast ruttab ojake
Nii kiirest’ hallikust?
Et oma lahke lainele
Ei teeks ta takistust.

Seepärast reisin mina ka
Mu suisa suuni teel,
Ma reisin läbi mitme maa,
Senni kui elan weel.


# Rändamise rõõm 
## A. H. Willigerode.
 
Kui rändan ma, kui rändan ma,
Siis läheb wirgaks meel,
Siis tuksub süda rõõmuga,
Siis laulma hakkab keel.
Kõik mure kaob silma eest,
Kõik kurbdus hinge päält:
Ma puude warjust metsa seest
Siis tõstan waljust’ häält.

Kui rändan ma, kui rändan ma,
Siis halja metsa seest
Kõik linnud hüüdwad: tere ka!
Ja kiitwad laulumeest.
Sääl tõine kiidab ladwa seest,
Siin tõine muru päält,
Kõik linnud tõine tõise eest
On täitmas kiidu häält.

Kui rändan ma, kui rändan ma,
Siis hiilgwa paistega
Päew nütab ilma wiitmata
Kõik ära kuldama.
Siis ujub taewas kulla sees,
Maa hiilgab kullalla,
Mul kulla kuma juhiks ees:
Ma rändan rõõmuga!


# Isa talult lahkudes
## Dr. M. Weske.

Kui mu kallist isa talu
Jumalaga jätsin ma,
Tundis minu süda walu,
Mis ei wõi ma ütelda.

Wärawalt ma üle wälja
Sõitsin wennal saatewal,
Sõitsin üle nurme selja,
Kust weel kodu nähtawal.

Wend mull’ ütles: „Ära nuta,
Ara enam kaeba nii!"
Mina wastu: „Ära rutta!
Siit näen kodu wiimati.

Hoia hobust kinni wähä,
Las’ mind waata tagasi,
Ehk ei saa ma enam nähä
Isa talu iialgi.

Jumalaga, isa maja,
Nurm ja niit ja karjamaa!
Taewas, anna, mis teil waja,
Jumal küll teid õnnista!"


# Wõeral maal 
## Dr. M. Weske. 

Miks nii kurb on minu süda?
Miks nii mures minu meel?
Meel on mures, kurb on süda,
Et ma kaugel kodust weel.

Tali külm ja kuri läheb,
Kätte tuleb kewade;
Suwi soe ja sume läheb,
Kätte jõuab sügise.

Tuleb kewade aeg kätte: 
Tooming tõttab lehile,
Kaasik lehtil lehwiteleb,
Kuusel kaswab käbike.

Tuleb sügise aeg kätte:
Tõtwad lehed toomingust,
Kasest lehed kahanewad,
Käbi kukub kuusikust.

Aga mult ei kurbdus kao,
Isamaale igatsus,
Ei mult muret ära murra
Wõera ilma iludus.

Wõeral maal on uhked linnad,
Külad kenad, ilusad,
Wõeral maal on laiad jõed,
Mäed märka kõrgemad.

Aga minu isa kodu,
Isa tare, kambrike,
Wäike küla, kink ja oja —
Armsamad nad minule!



# Igatsus kodu järele 
## Dr. M. Weske.

Kurb siin kaugel on mu süda meel,
Kaua pean wiibima siin weel?
Minu mõtted käiwad alati
Leina lauldes kodu tagasi.
Ei ma waene kodu minna saa,
Kaugel mu kallis kodune maa.

Kõrged pilwed käiwad kärmeste,
Lennul läbi päikse läikuse;
Minu kodu a’ab neid igatsus
Waatma, kuis sääl õitseb iludus:
Ei ma waene kodu minna saa,
Kaugel mu kallis kodune maa.

Püha päike, taewa kuningas!
Walitseja ilmas ilusas:
Laota hiilgwaid jooni laiale
Kodu õite üle soojaste!
Ei ma waene kodu minna saa,
Kaugel mu kallis kodune maa.

Wiige wihma, pilwed wiledad,
Niisutage minu isamaad!
Päike, wõsu, metsa õnnista,
Kelles enne karja kaitsin ma!
Ei ma waene kodu minna saa,
Kaugel mu kallis kodune maa.


# Wõersil
## Piirikiwi.

Üksinda
Pean wõersil rändama!
Pisar läigib leina laugel:
Kaunis isamaa on kaugel!
Kaugel ilus isamaa!

Isamaa!
Millal saan su pinnalla?
Millal paistwad sinu mäed,
Wõtwad kaissu sinu käed,
Kes sind ootab nutuga?

Nutuga
Pean wõersil rändama!
Ei siin ema keelt ma kuule,
Ei mu mõte lusti luule:
Kaugel helde ema keel!

Ema keel!
Ainult sinul ema meel!
Wõeral keelel pole wõimu,
Pole lõbust laulu lõimu:
Wõeras hääl on armuta!

Armuta
Pean wõersil rändama!
Ei mind köida wõeras ilu,
Wöeras päikse paistus wilu:
Arm on ainult kodu maal!

Kodu maal!
Sääl ma reisin rõõmu ra’al!
Sääl mu lahked laulud liikwad,
Lilli nupud nurmel kiikwad,
Hiilgwad aasal ilusal!


# Otsus
## Piirikiwi 

Ei ükski sind wõi rõõmu randa
Ainult oma kuklal kanda:
Ise pead hoolega
Sinna poole tõttama.


# Kuld-rannake
## A. Reinwald

Kuld-rannake!
Mil jõuab laew su kaldale?
Ju wara kalli koiduga
Su poole wõtsin purjuta’,
Ei weel su kaunist kallast näe
Siit üle kõrge laine mäe.

Kuld-rannake!
Mil jõuab laew su kaldale?
Weel ikka wõera ilma piir;
Ei läigi ranna sini wiir
Säält üle laia mere wee,
Kus lõpeb igaw laewa tee.

Kuld-rannake!
Mil jõuab laew su kaldale?
Ma ohkan siin kui wäsind lind,
Oh otsata on merepind!
Ei tuul mu laewa lendes a’a,
Ei mina pea randa saa!

Kuld-rannake!
Mil jõuab laew su kaldale?
Küll õhtu päikse paiste käes
Sind wete wirwenduses näes —
Oh siiski raske, wilets järg,
Sest tee on hirmus pikk ja märg!


# Laine ladwal
## Piirikiwi

Sõua, jõua, laewakene,
Sinna kauni kaldale!
Lõika läbi laine ladwa,
Juba pilkneb piirike.

Oh, kui olen rõõmu rõõndul,
Igatsuste istmetel:
Siis mu õnne hõiskamine
Kõlab kõrgel ülewel.

Tõmba, tõmba, tuulekene,
Laewa masti ladwakest!
Uika randa, huulekene,
Laksuwatest lainetest!

Maarjamaa! mu silmis sinad!
Waate wiirul walendad.
Rõõmu-rikas rinnakene,
Pea sina sinna saad.

Sõua, jõua, laewakene,
Sinna kalli kaldale!
Lõhu läbi laine ladwa,
Juba paistab piirike!


# Isamaa
## K. Malm

Minu armas Eestimaa,
Kus ma sündind, kasund olen,
Pika aja pärast tulen.
Teretan sind rõõmuga:
Tere ka, tere ka, mu isamaa!

Kena on küll wõeras maa,
Kaua käisin mööda ilma,
Palju ilu juhtus silma —
Armu säält ei leidnud ma.
Tere ka, tere ka, mu isamaa!

Sind ma nõudsin himuga,
Sinu metsad, wäljad, jõed,
Külad, majad, wennad, õed
Seisid meeles lõpmata.
Tere ka, tere ka, mu isamaa!

Emakeelt nüüd kuulen ma;
Oh kui sulab kuuldes süda!
Päästetud on keele kida
Wõerast murdest korraga.
Tere ka, tere ka, mu isamaa!

Siia jään ma elama,
Kuni surma wari katab
Minu silmad, siis mind matab
Oma sülle isamaa.
Tere ka, tere ka, mu isamaa!


# Laula ikka 
## A. Reinwald 

Laula ikka, laula sa:
Elagu mu isamaa!
Taara tammed seisku ehtes,
Linnud laulgu nende lehtes.

Laula ikka, laula sa:
Kaswagu mu isamaa!
Täitku wägi tema pinda,
Ülendagu auu ta hinda.

Laula ikka, laula sa:
Õitsegu mu isamaa!
Tema tulus õie magu
Olgu oma rahwa jagu.

Laula ikka, laula sa:
Kandku wilja isamaa!
Waimu wõimus saagu kangeks,
Et ei igawest’ ei langeks.


# Mu isamaa on minu arm 
## L. Koidula 

Mu isamaa on minu arm,
Kel südant annan ma!
Sul laulan ma, mu ülem õnn,
Mu õitsew isamaa!
Su walu südames mul keeb,
Su õnn ja rõõm mind rõõmsaks teeb,
Mu isamaa!

Mu isamaa on minu arm!
Ei teda jäta ma,
Ja peaks sada surma ma
Seepärast surema!
Kas laiumb wõera kadedus,
Sa siiski elad südames,
Mu isamaa!

Mu isamaa on minu arm!
Ja tahan puhata:
Su rüppe heidan unele,
Mu püha isamaa!
Su linnud und mul laulawad,
Mu põrmust lillid öitsewad,
Mu isamaa!


# Kullakese elu-ase 
## Rahwa laul (Dr. M. Weske) 

Kus on kullella kodugi
Ja hellal elu-aseke
Ja marjal magadispaika
Ja taimel talu-toake?
Sääl on kullella kodugi
Ja hellal elu-aseke
Ja maijal magadispaika
Ja taimel talutoake:
Kus need kuused kumavad,
Lepad sirge’ed sinawad,
Haawad noored haljendawad,
Kased walge’ed kajawad.
Sääl on kullella kodugi
Ja hellal eluaseke
Ja marjal magadispaika
Ja taimel talutoake.


# Wanemuine 
## Fr. Kuhlbars

Kui Kungla rahwas kuldsel a’al
Küll istsid maha sööma,
Siis Wanemuine murumaal
Läks kandle lugu lööma.

Säält saiwad lind ja lehepuu
Ja loomad laulu lugu;
Siis laulis mets ja mere suu
Ja Eesti rahwa sugu.

Siis kõlas kaunist’ laulu wiis
Ja pärjad pandi pähä,
Ja murueide tütreid siis
Sai Eesti rahwas nähä.

Ma laulan mättal, mäe pääl,
Ja õhtu hilja õues,
Ja Vanemuise kandle hääl,
See põksub minu põues.


# Ülem-järw 
## Piirikiwi 

Päike sõuab,
Õhtu jõuab,
Leina laulab linnuke
Waikseste.
Linda, nõrkend naene, nõuab
Abikaasa hauale.

Leske naene,
Wilets waene,
Kannab kiwi kalmule
Ülesse.
Laugelt läigib leina-laine:
Hauas abikaasale.

Haud ju nähä,
Maad weel wähä:
Linda astuks ülesse
Hauale;
Aga jalg ei enam lähä,
Kiwi rõhub rängaste.

Kustub eha,
Nõrkeb keha:
Kukub käest kiwike
Põrmusse!
„Taewa taat, mis nüüd wõin teha?
Isa, aita heldeste!"

Ahastuses,
Wiletsuses
Nutab Linda pisaraid 
Kibedaid!
Nutab elu igawuses
Pisaraid, nii walusaid.

Pisaraida
Walusaida
Wõtab wastu oruke
Kurwaste:
Ülem-järwi sedamaida
Sünnib musta murule.

Kõrges hinnas
Eesti pinnas
Seisab Ülem-järweke
Kauniste.
Kalewide kalmu-linnas
Leiad leina-järwekse.


# Maa-jagamine
## Piirikiwi

Kalewala kaunist kaljust
Taewa taat maailma lõi;
Hüüdis üle ilma waljust:
„Wõtke, mis teil isa tõi!"

Kõik nüüd tõttas suurel sammul
Isa andi pärima:
Taimed musta mulla rammul
Soowisiwad kaswada.

Linnukesed lehte ilus
Asupaika wõtsiwad,
Kalakesed woode wilus
Kodu-kohta tõtsiwad.

Sõbralikult inimesed
Isa andi jagawad:
Ühed wõtwad põllukesed,
Tõised kaunid karjamaad.

Mõned sõitwad merda mööda,
Mõned mõtsad päriwad.
Suures rõõmus tähtsat tööda
Lõpetawad jagajad.

Nüüd weel tuleb luuletaja
Oma jagu otsima,
Waatab iga maja raja,
Otsib aset asjata.

„Isa mu pääl’ halastagu!"
Õhkab laulik nutuga,
„Taewa taat, kus minu jagu?
Kus wõin mina asuda?"

„Kus sa olid jao ajal?
Käisid une-radadel?"
„Olin luuletuse rajal
Sinu juures ülewel. 

Wahtsin sinu auu-trooni
Wääramata wärawal,
Nägin sinu kõrget krooni
Hiilgus-ehtel särawal.

Unustasin ilma kisa,
Põrmu-tare takistust.
Anna andeks, armas isa!
Kustuta mu kõwerust!"

„Maa on käest ära antud,
Meri ära jagatud,
Igal Pool on piirid pantud:
Sinu jagu kadunud.

Maa pääl sull ei ole mahti,
Minu armsam pojuke!
Aga taewa teen sull’ lahti:
Tule, sagest ülesse!"


# Päikese kiir 
## Piirikiwi 

Päikse kena kiireke
Lendab keisri majasse,
Lendab metsa, lendab maale,
Lendab pikse-pilwe ra’ale,
Lendab wõersiks waesele.

Kõik ta paneb hiilgama
Kulla-läike iluga:
Neiu riided walgeks waalib,
Peiu jume julgeks maalib,
Mängib lilli-lainella.

Langegu ta lainesse,
Mingu musta mudaje:
Ükski teda mustaks muuda,
Teda rikkuda ei suuda:
Ta on puhas kiireke.

Laulik, lahke linnuke!
Oled kiire sarnane:
Taewast tood sa meile ilu,
Saadad walgust, kus on wilu,
Saadad soojust südame’.
