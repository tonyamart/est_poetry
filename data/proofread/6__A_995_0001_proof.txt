@author: Otstawel J.
@title: Kuldnok ehk Teine "Pärnu Laulik"
@place: Tallinn
@publisher: J. H. Gressel
@year: 1875

# Lauliku tulemine ja teretamine.

Kes säält tuleb suuril sammul
Üle laia ilma lahe,
Määratuma mägede?
Laulik, lahke laulu tooja
Oma kulda kaudlega
Kuuldaks' juba tulewat.
Hääd wöi paha, mis ta toob,
Kikkikörwul kuulgem siis. —

Jöua, Laulik, mönus meessi,
Meie muret muljuma;
Wöta lahti laulu karpi,
Sääda kannel kena häälte,
Kena häälte, lusti loolte:
Mängi metsa mure meelta,
Aea ära kurba meelta.
Laiemaks on läinud juba
Waate ringi wärawad —
Kena lilleriigi rikkust
Aimab kaugelt nägema.

Tere! teistkord' noored wennad,
Noored wennad, noored neiud!
Kuulge minu laulu lugu,
Kulda kandle kaunist lugu.
Pange paigal' penkikesta,
Säädke laia lauakesta,
Kus ma kulda kandlekesta,
Laia laulu karbikesta
Pääle panen paigale —
Siis ma laulan lustiliste,
Söuan sönad röömuliste,
Hüüan öige heledaste.
Mängin mesimagusaste.
Kurbdus see ei sünni siia
Öits'wa templi öhusse.
Siin on röömsad rahu-pääwad,
Mis meil lootust sünnitawad.


# Oota.

Oota, oota, prundikene!
Pea tuleb peiukene. 
Ehita end ellakene,
Kannata kaunis kanake;
Punu päha pärjakesta,
Pätsid pikka palmikussa,
Siidid saki silmuksesse,
Sammet' siilik siledaksa,
Kalew' kamsun kabedaksa,
Käised kena krookuliseks,
Kingad körge kannadega,
Rinda rohke roosidega. —
Siis tuleb peiu peenikene,
Peenikene perepoega,
Kahe kabja kandajaga,
Weedre-wankre wurinaga: —
Kahmab kaunikesta kaenla,
Töstab tuwikesta tölda,
Wiib siis wirgast wiisipärast
Kodu kambri kauni kana.


# Jää rahule.

Jää rahule, mu armuke!
Mu kallis önne öilmeke,
Mu kuldne kroon, mu röömuriik.
Mu öitsew paradiisi paik!

Sull' tahan truuiks jääda ma,
Su auuks laulda röömuga:
Sull' paistku röömu päikene
Ja läi'ku önne täheke.

Su ümber öits'gu roosipuud
Ja nende hais sull' andku suud.
Su südames üks ainuke
Ka olgu — kes su armuke!


# Kosja juht.

1.	Noormees, kui sa kosja lähäd,
Abikaasat nöuda tahad,
Waata hästi hoolsast' ette,
Ära lase ennast petta,
Muidu wöib sull' kahju tulla,
Elu rikutud ka olla.
Oled ühe silma saanud,
Kes su südamesse jäänud,
Ära siis nii kohe mitte
Söbrusta end tema ikke, —
Öpi enne eemalt tundma,
Kui sa hakkad naeseks nöudma.
Waata, kas ta elu-wiisid
On ka öiged ja sull' armsad. —
Oled sa siis seda leidnud
Temast, mis on hea olnud:
Anna siis enb tunda temal';
Aga ära ole rumal,
Et sa waletada wötad,
Teda sellega siis petad:
Kui sa kiitled, mis sa 'pole,
Mötled: muidu ehk ta'i tule,
Ütled: mull' on rikkust, wara,
Mitu sada rublaid raha —
Sedawiisi ennast kiidad,
Önnetuse külge köidad.
Parem ikka öigust rääki',
Kui et tühja walet maali',
Misga neiu mötteid segad,
Wöörast armastust siis tabad,
Sääl, kus öiged armu 'pole,
Säält ei hääd elu tule.
Räägi aga mis on tösi,
Siis sa nääd ka seda isi,
Et see palju parem lähab
Siis kui öige arm sind tahab.
Aga kui sa wale wiisil
Nenda mitmel mesikeelil
Püüad omal' pruuti saada,
Sedawiisi asjad a'ada:
Waata siis, mis tuleb pärast?
Ei su körwad löpe kärast —
Päritakse köik su käest,
Söimatakse köigest wäest,
Kui ei ole, kuidas ütlid,
Rumaluses ette kiitsid.
Siis kül wötad kahetseda,
Oma südant kurwastada;
Aga mis see enam aitab?
Ehk kes sind sest siis weel päästab?
Ehk, kell' seda tohid kaeba,
Et sull' naesest palju waewa?
Oma süüd sind isi peksab,
Wale palka kätte maksab! —
Sellepärast tee siis nenda,
(Kui sa tahad rahu nöuda),
Kuidas sulle öpetasin,
Omas laulus awaldasin.
Nääd siis küllalt, et see tösi,
Nii kui köige selgem wesi.

2.	Teine nöuu, mis weel füll' annan,
Mis ma wäga hästi tunnen,
Mis sa ei wöi a'ada wale's,
Kus sa päät wöid pista tuless':
See on uhkus, raha, wara,
Kust ka sünnib riidu, kära.
Ära kosi rikast neiu,
Kui sa isi waene peiu.
Rikas teeb sull' palju tüli,
Sööb su südant n'agu tuli,
Kiitleb oma rahast, warast,
Ei ta hooli sinust suurest'.
Parem wöta waene, lahke,
Kes su wastu 'pole uhke,
Siis su elu kuldne pöli,
Südames ka armu tuli.
Allaheitlik, lahke naene,
(Kui ta kül on warast waene),
On see köige parem asi,
Et siis käib sull' hästi käsi.
Kogemata juhtumisel
Tuleb ka see önn siis mönel',
Et ta rikka hää leiab,
Kes ta poole armus hoiab;
Aga see on arwa leida,
Mis pääl' tohi lootust heita.
Siiski on ka waeste seas
Küllalt neid, kell' sarwed peas;
Aga sääl pead isi täädma,
Oma ette hoolsast' waat'ma,
Teda enne selgest' tundma,
Kui sa hakkat naeseks nöudma.

3.	Kolmat tahan weel sull' öölda,
Kui sa aga wötad kuulda? —
Ära siis ka kosja mine,
Kui su süda ses nöuus 'pole —
Ega siis, kui kehwa oled.
Nii kui seda te'ewad möned,
Kus n'ad wiimaks nälga nääwad,
Wölgadesse ennast andwad,
Pahandust ja riidu töstwad,
Süüdi üheteisel' möistwad.
Sedawiisi oma elu
Rik'wad nemad hoopis ära.
Parem on siis üksi jääda,
Rahus oma elu a'ada,
Kui et riius, pahanduses,
Nälgas, mures, abielus. —

Kui sa'i usu, et mull' öigus,
Tahad a'ada ehk mind waleks —
Noh, siis tee nii, kui sa arwad, —
Kül sa pärast ennast törwad,
Kui sull' käes on paha lugu,
Mis su oma rumal tegu
Sulle saatnud — kannata!


# Tagasi mötlemine.

Noores pölwes poisikene
Olin kodus isa juures,
Ella ema sülekene
Oli siis kui uni waewas.

Nende ülem hool ja mure
Oli, magaks kaswatada,
Auusad wiisid, kombed mulle
Püüdsid ikka öpetada.

Hakatuses, kui weel alles
Olin wäeti, nörk ja rumal,
Oli raske aru saades,
Seletades isal', emal'.

Ei ma tunnud, mis on mure,
Ega täädnud, kas ka waewa. —
Aga nüüd, et rumal 'pole —
Palju muret — tihti kaeba.

Noore pölw'ne armas elu,
Oh kui rutust' mööda läinud!
Ei sa enam tagas' tule —
Pisut ma sind maits'ta saanud.

Kui ma mötlen sinu pääle,
Siis mu süda kurwaks lähab,
Töstan haledaste hääle —
Pisaraid mull' silmi tuleb.

Noorus, löbus, röömus elu,
Näita kord weel ennast mulle! —
Oh ma möistan küll, saan aru —
Ei sa ennam tagas' tule!

Kuule, süda, mis sa kaebad?
Ei see aita sulle ühti;
Mis sa ennast muidu waewad?
Löö sest köigist üsna lahti.

Kakskord ei wöi see ju tulla,
Mis on möödas, kätte saada.
Ükskord ilmas aga olla —
Kauemaks ei lasta jääda.


# Kewadene rööm.

Nüüd tere! röömus kewade,
Sa suwe kaunim poeake.
Köik Loodust unest äratad
Ja uuest' jälle ehitad.

So magus lille öi'te hais
Nüüd täidab tuule öhku täis.
Mets kölab linde lauludest
Ja hele karja sarwedest.

Kui armas, kewad', oled sa!
Mu südant wötad röömusta';
Talw oma külma kattega
Kül täitis köiki murega.

Köik Loodus sinu tulemist
Nüüd tänab köigest südamest,
Sest sina tood ju röömustust,
A'ad ära talwe kurwastust.

Nüüd höiska, Loodus, röömuga
Ja kiida Loojat lauluga,
Kes sulle kewadet on toon'd
Ja eluöhku ka sull' an'd.


# Isamaale truuiks.

Sull' truuiks jääda tahan ma,
Mu kallis Eesti-isamaa!
Su auuks laulda röömuga,
S'ust kinni hoida armuga.

Mu Eestikeel ja rahwas sa,
Sind südamest ma armasta'!
Su nime kiidan lauluga
Ja töstan körgeks auuga.

Ei iial sinust lahku ma,
Mu kallis armas isamaa!
Ma elan üksnes sinule
Ja annan suud su pinnale.

Su eest ma lähan södima
Ja waenlasega wöitlema,
Kes püüab kahju teha sull',
— Su armsa, waikse rahwak'sel.


# Südame igatsemine.

Ma olen waene üksik hing!
Ei röömusta mu noorus mind,
Waid sagedast' mull' haawad lööb
Ja südamele walu teeb.

Mull' on küll' armsaid söbru ka,
Kes püüawad mind röömusta',
Et igalpool langen, sääl
Nad kannaksid mind käte pääl.

A'a siiski nöuan mina weel
Mu noore elu önne teel
Üht kallimad, kui söbrus on
Ja armsamat, kui öde, wend.

Sest warast räägib Taawet ka
Ja kiidab mitme teistega,
Et ülem on, kui köik muu rööm
Ja kuningate auu ja kroon.

Nüüd küsid, wend ehk öde sa:
Mis wara see on? Nimeta,
Mis kallim weel, kui rikkus on
Ja köik maailma auu ning önn?

See on see wara, kostan ma;
Mis armastus wöib jagada, —
Üks süda, kes mull' truuiks jääb,
Kes minu röömu, kurbdust nääb.


# Öhtu.

Öhtu tuleb pääwa weerul,
Magusaks jääb köik maailm.
Kastetilgad eha kumal
Hiilg'wad eredast' — nääb silm.

Töömees astub pitkil sammul
Kodupoole kärmeste,
Kus tend lapsed oot'wad röömul,
Jooks'wad wastu rutuste.

Isa liikmed tööst on wäsin'd,
Soowib warsi hingamist;
Naene pehmed aset teinud,
Et wöib uinu rahulist'.

Teisel pääwal, pääwa töusul,
Uue jöuu ja ramuga,
Jälle ruttab oma tööle,
Toidab endid röömuga.


# Lille Anna.

Lille Anna laulis rõõmsast'
Oma ella Eestimaast:
„Oh mis kena karjas käija
„Kauni kasemetsa all!

„Kägu kukub, linnud laulwad
„Röömsast puude oks'de pääl,
„Räästas, wana raudjas ikka
„Wäga waljust' käratseb.

„Mina laulan, tema tapleb,
„Ometi on ruumi küll'.
„Lind läks august aawa sisse,
„Lauluhelin lepikusse.

„Kadedus on köikist näha,
„Igalpool siin ilma pääl —
„Kas ma metsas, ehk ka kodus,
„Ehk ka laia lagedal."


#  Rändaja Eestimehe laul.

Minu kallis isa, ema,
Minu armas Eestikeel!
Ilmaski ei unu sina —
Sinu sees mu möistus, meel.

Kui ka kümned teised keeled
Wöiks ma kätte öppida,
Siiski nende sees mu meeled
On kui linnud tormiga.

Eestikeelega mu ema
On mind esmalt teretan'd;
Eestikeele sees ka tema
Minu kätki körwas laulnud.

Sest sa minu kallim wara
Oled, armas Eestikeel!
Ehk kül tihti sinust ära,
Siiski sinu sees mu meel.

# Mõtle oma wiimse otsa pääle.

Kui waikses rahus könnin ma
Sääl surnu-aia pääl,
Ja waatan nende hauad ka,
Kes magawad ju sääl.

Mu süda lähab kurwaks tääl,
Kui hakkan mötlema,
Et nende seas, kes hing'wad sääl,
On mitu uskmata!

Kes elan'd siin maailma sees
Nii uhkest', suureste,
Ja petnud waesid köige ees,
Tein'd liiga mitmele.

Kus on nüüd nende auu ja hüüd
Ja wara, rikkus ka?
See köik on maha jäänud nüüd
Ja pidant surema!

Sest surm siit köigist lahutab,
Nii rikast kui ka waest.
Ja mulla pöue mahutab,
Kus rahu leida töest.

Mis aitab mull', kui kogun ma
Siin ilma warandust?
Mis maha jääb m'ust surmaga,
Mis koormab hingekest?

Eks mitu, kes siin röömsaste
Weel täna elawad,
On homme juba surma teel —
Ta söbrad hauda kannawad?

Nii löpeb köik maailma auu
Ja uhkus, wara ka;
— Nii suureliste kuri nöuu,
Kui udu tuulega.

Sest ristiwennad, öed ka,
Siin nöudke warandust,
Mis ükski ei wöi riisuda,
Mis kestab igawest.

Ka wöime surres uskuda
Ja loota kindlaste,
Et Päästja meie wölad ka
On maksnud heldeste.

Siin surnu-aias rahu sees
Ka saame hingama;
Ja mitmed wötwad önnistes
Mei' pörmud mäleta.

Sest surnu-aid, meil oled sa
Üks armas waikne koht;
Ju sinu sisse wiiakse
Meid wiimaks igaüht.


# Kewade laul.

Kül löuke nüüd röömsast' laulab
Ja kuldne päike kenast' paistab,
Nii tasa puude ladwadel'.

Ta kosutab köik närtsin'd roosid
Ja öi'test palmib kenad kroonid
Sell' röömsal kewadel.

Köik loomus seisab ilu ehtes
Ja metsad paksus haljas lehtes,
Mis kewade on ehitan'd.

Kui waikses metsa laanes käite,
Ehk karja hoides nurmel näete
Neid kenaid lillek'sid.

Siis pange tähel' truuiste,
Kui röömsast' nemad öitsewad —
Ei nuta ilmaski.

Seepärast ärge nurisege
Ja ärge liiaks end waewage,
Päätoidus' murega.

Kül Jumal köik' eest muret kanab
Ja igaühel' toidust annab;
Ei maksa sinu nöuu.   ### C. E.


# Linnu püüdja.

Üks linnu püüdja olen ma
Ja lustilikult höiskan ka;
Kül tunnewad mind mitu wist,
Kes ennast arwan'd püüdnud neist.

Ju sellepärast höiskan ma.
Et nemad paneks tähel' ka,
Kes könnib läbi metsa sääl
Ja laulab laulu laulu pääl'.

Tei' nödrad loomad olete,
Ei jöua panna tähele,
Et wörguga ma püüan teid,
Kus sisse lähakside wist.

See linnu püüdja olen ma
Ja ikka höiskan; hopsasa!
Ma püüan neiud wörguga,
Wiis tosinad kül korraga.

Tohoo! wist mötleb möni mees,
Sa Sultanide auu sees,
Eüroopas tahad elada
Ja ristiusku teuta'!

Ei ole karta seda kül,
Kui wiis meelt jääwad terweks mull'.
Ma lasen neiud lahti köik —
Ehk waewalt wangistan üht neist.    ### C. E.


# Neiu möte.

Mu Hans on hästi ilus mees,
Kui Jaani-lill siin küla sees.
Ta armastab nii truuist' mind,
Ei wöi ma jätta iial tend.

Üks imewägi töest' on see,
Mis awaldab üks peiuke!
Ta alati mull' möttedes,
Kas käin, ehk istun woki ees.

Nüüd armas waikne öhtu aeg
On tulnud, löppen'd pääwa waew.
Kuu waatab waikselt ülewelt,
Säält hiilguse auujärje päält.

Hans äraläinud wööral' maal',
Ja kurblik neiu nutab sääl:
Siin wiimselt andis arm mull' kät,
Nüüd walawad mu silmad wet!

Siin halja puude öilmikus,
Kus rahu-riigi wagadus,
Ma palun nuttes töest' siin,
Et Hans'su waewaks mitte piin.

Lind laulab juba jöe pääl
Ja pääwa-jooned näha sääl;
Ei ole enam aega siin,
Kül oot'mine on raske piin!

— Nii mina oma armukest
Weel ootan, kui lill pääwakest;
Kes kurwad olid ööse siin,
Neid röömustab pääw — peigmees mind!


## Sündimise pääwa soow.

See pääw, mis ükskord aastas
Sull', tulnud, on mull' röömus
Ja ülewäga armas,
Et süda höiskab lauldes:

Sull' kallist rahu, terwist
Ja pitka iga, önne,
Ma soowin täna pääwal
Kunni surma tunnini.

Su elu magus mesi
Siin ilmas ikka olgu;
Sind taewa Issa käsi
Ka öiged teed siin saatku.

Ja rahu-waimu tiiwad
Su üle lehwitagu,
Kes sinu hinge wiiksid
Ka ükskord üles taewa.

Köik kurjad kiusatused,
Need seisku kaugel sinust,
Ja pahad wale-keeled,
Sind mitte lahu'ks minust.


# Mötted.

Noorelt soowin linnu tiiwad,
Kes mind köiki kohta wiiwad:
Pea siin ja pea sääl
Käiwad mötted ilma pääl;
Tahan ühte, tahan teist —
Mitmes kohtas leian neist,
Selget isa, ema armu,
Selle ilma tösist röömu.
Aga ah! — kül aeg siin jöuab,
Mis mind pea ära nöuab,
Enne, kui ma ümber waatan,
Omaksed ju mulda saadan.
—	Omal' juuksed lä'äwad halliks,
Wiimsed pääwad saawad kalliks,
Mis mu tunnid lendes wiiwad —
—	Siis on kadun'd noored tiiwad.


## Önne koit.

Tuuled töuswad, udu kaub
Ära, walgus paistab meile;
Taewas selgub silma waates,
Pilwed söudwad kaugele.

Inimeste kurwa häältest
Kuuldaks' röömu höiskamist,
Mis all möödaniku udus
Seisis kaua marjulist.

Möödaläinud tuuled, mötted,
Weelgi püüdwad körweta'
Noored wösud, lilled, öied,
Mis on hakkan'd tärkama.

Et ju pehme tuule öhul
Nende liikmed kosuwad,
Mis eest nemad ikka pääle
Tänu laulu laulawad.

Üksi kortsus kulmu näul
Läbi udu wärawa
Maatab "öelus" — kinni matab
Hinge ülekohtu teel.

Sell', kes soowiks hiilg'was riidis
Seista — raud'ne kep t'al käes.
— Önneks, ei see ole nenda,
See eest laulgem tänu wäes.   ### C. E.


# Koit.

Meie waba walgns ilma udu warjus,
Nii kui ööse loomus kaste hiilgust
Matab kinni köige kuldsemad.
Silm ei näe ja süda on kui wangis
Ilma pimeduse ahelates. —
Kül köik öhtutunnid tuletawad meele
Maitselt meile muist'se kuiudust;
See mis möödaniku walu wankris
Weeren'd meile wööra waljus ka
Ehk kül koidu hiilgus hommiku poolt meile
Tahab paista hele walgusega, —
Siiski pitka tee päält tulles kaub
Ära pimeduse riigi rahnu taha. —
Suurem selgus tuhka ja ka pörmu
Pannaks' mitme warju waral hingama;
Aga kui ju päike palawaste kuumab,
Omad nooled laseb lendama,
Siis wist pimeduse piirest läbi tungib
Paelustuse paigad lahti lahutab,
Nii kui Looja löhna weereb
Örna lilli puude hölmale.
Siis neid päike kosutab, wihm kastab,
Lilled röömsa näuga naer'wad,
Kibuwits ja Jaanililled öits'wad
Loodud kenaduse wärwiga. —
Inimesed Loojal' tänu andwad,
Kes köik wabadust on kinkin'd neile
Röömu laul ja höiskamine kuuldaks'
Pitka pimeduse järele.   ### C. E.


# Armu paluja lilleke.

Ma läksin nurme pääle
Üht lille noppima;
Tend mälestuseks palus
Üks kena piigake.

Sääl seisis nurme ääres
Üks lahke lilleke.
Paks pöösas teda warjas
Päikese tule eest.

Ma kummardasin ennast
Ja nägin ehmat'es,
Üks nutu pisar hiilgas
Ta kena öiedes.

Ja paludes ta lehed
Mu poole sirutas,
Ta ahastuse köla
Mu körwu ulatas:

„Oh, miks mind tahad murda
„Sa ühe petjale?
„Ei mina kaua ela
„Sääl kuuma päik'se käe'!

„Weel enne, kui mind kingid,
„Ju olen närtsinud;
„Weel enne, kui saad sinna,
„— Ta truu-us kadunud!"   ### J. L.


# Önnetu armastus.

Mäe otsas lossis öitses,
Öitses mull' üks öieke.
Lossi härra ainus tütar
Oli minu armuke.

Kui köik une rahu maits'id,
— Tähed armsast' hiilgasid,
Wötsin mina kandle, kätte,
Läksin wana tut'wad teed.

Lossi aken tehti lahti, —
Armukene laulis säält:
„Kurwad laulud tood sa mulle,
„Kurwalt kuulen ma su häält.

„Teistel armastus on magus,
„Meile walu karikas.
„Surma andsid mulle —
„Surmab mind su armastus!"

Möne aea pärast jälle
Laulsin lossi akna all;
Aga aken seisis kinni,
Ei säält laulnud ükski hääl.

Surnu-aiast kölas mulle
Tumedaste tuttaw hääl:
„Olen pääsnud wangist lahti,
„— Tule nüüd mu juure kaa!"   ### J. L.


# Närtsind lill.

Sääl suures kase laanes,
Kus lilled öitsesid,
Sääl elas wäik'ses hoones
Mull' kena armuke.

Kui läksin wööra maale,
Siis ärdast' nuttis ta
Ja ütles: „Tule jälle
„Sa wistist tagasi!"

Miks nutad? ütlin mina,
Mu kallis armuke?
Miks minu südant sina
Nii rängast' kurwastad?

Oh ära nuta, Anna
Ehk ma kül lahkun s'ust,
Ei jää ma kauaks sinna, —
Oh ära nuta sest.

Ta waatas minu pääle
Ja ütles haledast':
„Mu arwates ei näe
„Me' enam teine teist!"

Nüüd aasta pärast seisan
Ma uuest' jälle siin.
Oh häda! mis ma leian, —
Pruut hingab haua sees!

Ehk küll weel lilled öits'wad
Ja kaasik kohiseb.
Mu silmad ärdast' nut'wad
Ja süda walutab.

Mis aitawad köik lilled?
Mu lill on närtsinud!
Mis wöiwad anda öied?
Mu öis on kadunud!   ### J. L.


# Loodud sund.

Kui sügisel sa kure parwe
Näed lend'ma körgel taewa all,
Siis mötle, loodud sund on tarwe,
Mis linnud aeab omal a'al.

Kes on neil köikil juhatajaks
Sääl körgel öhu radadel?
Kas iial juhtumine tohiks
Neid talutada pitkal teel?

Siis tunne hing, üht talutajat,
Kes sulle teed ka juhatab:
Kui ükskord pörmu paelutajad
On katken'd, mis sind kamistab.

Kül mönigi, kes tark end arwab,
Peab loomast öppust wötma weel;
Sest mitme looma tarkus annab
Meil' rohket tulu elu-teel.


# Kewadene öhtu.

Oh Eesti poisid, neiud, tulge
Nüüd kuulma, ärge laisad olge,
Siin ööpitk öige röömsast' laulab
Ja kuld'ne öhtu päike paistab.

Weel mitmed öhtu linnud laul'wad
Ja puude latwis hüppawad
Ja kuul'wad, kuidas laulu helin
Weel kenam kostab öhtu wilus.

Kui pääw on alla weerend juba:
See niiske une waibaga
Siis udu halli tiiwul katab
Köik loomu ilu kinni matab.

Ju hingawad köik une tiiwus,
Ja magusaks on jäänud ilm;
Weel pehme öhul lehed liik'wad
Ja sala juttu räägiwad.   ### C. E.


# Kadund ön.

Mu armu päike looja läinud,
Ei ta mind enam walgusta!
Oh, et ma iial 'poleks näinud
Tend tema kena läikega!

Nüüd pime öö mind kinni katab;
Mu ümber kõik kui surnu haud.
Mind kurwastus ja mure matab,
Ja pigistab kui köwa raud!

Ei näe ma ühte tähte töuswat,
Ei kuskilt walgust paistawat;
Ei näe ma ühte laewa söudwat,
Kes minul' näitaks rahu maad.

Ei kuule ma üht' lindu laulwad;
Ei näe üht' lille öitsewad!
Mull' üksi kibuwitsad öits'wad;
Mull' mure kandled hüüawad.

Kuid üksi unes wahel arwan
Weel endist önne maitsewad.
Oh kahju! kui ma üles ärkan, —
Need näite kujud kaduwad!

Kui waimus näen ma Anna pale,
Mu pääle lahkest' waatawad,
Siis öhkan raskest': see on wale!
— Mind kadun'd warjud petawad!   ### J. L.


# Kogemata juhtumine.

Ju iga öhtu lähan ma
Kord nurme ääre köndima.
Ann waatab oma majak'sest,
Mis paistab metsa tuka seest:
Ei läbi rääkin'd 'pole me',
Waid kogemata juhtub see.

Ma'i tea kuidas juhtub see:
— Ma annan suud t'al ammuge.
Ei palu ma, ta'i ütle: „ja!" —
Ja ometi ei keela ta.
Kui suu meil seisab wastu suud,
Ei küsi meie enam muud.

Tuul mängib roosi öitega; —
Ei küsi: „Armastad mind sa?"
Roos ojub kaste tilgades; —
Ei küsi luba iganes.
Ma armastan tend, tema mind.
Mei'i küsi: „Armastad sa mind?"   ### J. L.


# Truu-use märk.

Panin aeda kena lille,
Sini lille kaswama:
Armas lill, oh öitse mulle,
Ära ilmas närtsi sa!

Kena lill siis lahkest' öitses,
Pruudi truu-us' kujuke.
Körge pärna puu t'ast kaitses
Ära päik'se tuluk'se.

Aga wilud pöhja tuuled
Närtsitasid lillek'se!
Ei mull' naernud pruudi uuled —
Naeratasid teisele!   ### J. L.


# Lauliku juhtumised.

Läksin widewiku wilul,
Öhtu ämariku aegus
Laia laane luusimaie,
Muret maha muljumaie,
Kurwastusi kautama.
Öitses lahke lillekene,
Kaswas kena kullerkuppu;
Lehkasid lehed ilusad.
Künni lindu küsimaie,
Pöldpüü paeatama:
„Miks sa noorelt norgus seisad,
„Öhkad ilus öiekene,
„Waatad maha marjakene?"
Mina kuulen, jälle kostan:
Sest ma noorelt norgus seisan,
Öhkan ilus öiekene,
Waatan maha marjakene,
Et ei möista laulu lüüa,
Kulda kannelt kölksutada,
Waesid wendi röömustada;
Pääwa teewad rasket tööda,
Waewawad end mitu wörda; —
Öhtu aeg lä'äb igawaks.
Kostsid mulle kaunikesed,
Kenad laane linnukesed
Taadi targad lapsuk'sed:
„Ära karda kullakene,
„Ära kaeba kanakene;
„Jäta nutmist noorukene.
„Mine Taadi tammikusse,
„Wanaisa iie päale,
„Kalewide kalju juure.
„Taadi tamme oksa otsas
„Seisab söna sünnitaja
„Lahke laulu luuletaja,
„Hää hääle andija;
„Wanemuine warjas sinna
„Oma kulda kandlekese,
„Nähes wende wiletsusta,
„Löpetades laulemista."
Mina söudsin suurel sammul
Taadi wana tamme juure,
Wötsin kulda kandlekese,
Hää hääle andija,
Lahke laulu luuletaja.
Läksin külass' kuulutama
Wanemuine warandusi,
Öilme kena häälitsusi,
Armastuse andisi.
Kes säält mulle wastu tuli,
Pitka piitsa peussa,
Söimu sönad suussa?
Koolmeister sääl kurjal näul
Hakkas mind sääl hurjutama,
Hullupööra uhtumaie;
Laitis minu laulukesi,
Kulda kandle kuulutusi:
Minu' laulud olla läilad,
Ropu rahwa röömustajad,
Kurja himu kaswatajad! —
Wötsin kätte kulda kandle,
Läksin kurwalt kuulatades
Kena aru aasa pääle,
Metsa kena mätta otsa.
Laulsin lahke lindudele,
Ilusaile öilmedele;
Laulsin ella öhule, —
Kogusid mn ümber kokku
Küla neiud noorukesed
Küla peened poisikesed,
Kuulsid minu kuulutusi
Lahkeid laulu löksatusi.
Laulsin noortest neitsikestest
Puna roosi palgelistest;
Laulsin peenest poisikestest,
Wirgaist Kalewi wösudest.
Laulsin laane lillekestest,
Aru ella öiekestest.
Liigutud said laane lilled,
Kuulatasid künnilinnud,
Nutsid neiud noorukesed,
Kiitsid peened poisikesed
Kulda kandle kuulutusi
Ilusaida häälitusi
Laulu lahkeid lugusi.


# Niidu laul.

Lähme ruttu heinamaale,
Wennad, öed, hulgani.
Heina aeg on tulnud jälle,
Kus meil' rööm on alati.
Wikat lõikab röömsast' rohtu;
Lille hais meid röömustab.
Katsume sääl oma jöudu,
Mees, kes teistest ette saub.

Oh kui hää on meile olla
Looja selge taewa all!
Mure ei wöi pääle tulla
Kellegile heinamaal.
Laulud kölawad siin metsas
Röömsa meele sund'musel.
Umb'se wäik'se tua nurkas
'Pole nenda röömus meel.

Ehk kül sooja pääwa paistel
Higi nahka niisutab;
Siiski tüdrukutel', poistel'
Röömus lahke süda jääb.
Kes wöib waewast tähel' panna —
Töö teeb toidu magusaks.
Köwa leib siin maitseb kena,
Räim teeb südant tugewaks.

Pärast rasket tööd ja waewa.
Pärast pääwa palawust
Jahutab siis meie keha
Öhtu wilu. Oh mis lust
On meil luusida siis metsas
Roheliste puude all!
Ja siis pärast maha heites
Kena lehtes maja all.   ### J. L.


# Kurb neiu.

Söuan suures ilma meres,
Igatsen, et oleks ääres;
Ei ma siiski randa näe;
Sini taewas pea kohtas,
Wesi ümber walges wahtus,
Kohab kange tuulde käe.

Kül ma kaua ümber hulk'nud,
Siiski seltsimeest ei leidnud
Suure ilma mere päält.
Kena rand, end näita mulle,
Röömuga end annan sulle,
Jahutan sääl oma meelt.

Andres, sa mull' waletanud.
Ränga koorma pääle pannud
Minu nödra südamel'!
Ammu minu süda murtud; —
Millal saab mu keha kantud —
Et saaks ots mu kurbdusel'.

Halliks läinud minu juuksed,
Kadun'd köik mu armastused
Noorepölwe iluga!
Mullapind mind wastu wöta,
Oma tiiwaga mind kata —
Siis ma hingan rahuga!   ### J. L.


# Südame rööwel.

Ma könnin metsas röömuga,
Ei rööwleid karda ma;
Muud 'pole minult riisuda
Kui süda, armu täis.

Mis kahiseb sääl pöösa sees?
On sääl üks mörtsukas? —
Mu arm säält tuleb hüpates,
Mind surub surnuks pea.   ### J. L.


# Armastuse wägi.

Kui ma waatan sinu pääle,
Minu kallis tuwike!
Kui ma kuulen sinu hääle,
Minu ilus inglike!
Siis ma tunnen taewa önne,
Paradiisi römustust.
Sinu lahket armast köne
Tahaks kuulda igawest.

Kui sa kord mu pääle waatad,
Siis mu süda röömust keeb.
Kui su paled punastawad,
Siis mind armu tuli sööb.
Millal, millal tohin julgest'
Omas süles kanda sind?
Millal ütled sa mull' lahkest':
„Ei ma iial jäta sind!"

Liisu, Liisu, minu elu
On köik ilma sinuta
Kurwastus ja piin ja walu!
Ilma röömu märgita.
Kui mu südant mure pilwed
Üsna pimeks tegewad,
Siis neid üksi sinn sönad
Jälle ära aeawad.   ### J. L.


# Küsimised.

Oh ütle armas Anna,
Miks seisad sina wait,
Kui teised armust rääk'wad?
Kas sa siis tummaks jäid?

Miks punastab su pale,
Kui kät ma annan sull'?
Miks lööd sa silmad maha,
Kui waatan sinu pääl'?

Miks hoiad sa m'ust eemal,
Kui teiste keskel me'?
Miks walitsed sa teised,
Kui ühes mängime?

Miks seisad sina wakka,
Kui teised ütlewad:
Et ma sind armastada,
Ja laset rääki' n'ad?

Oh ütle, piigakene!
Oh ütle ruttu mull',
Ehk muidu karistuseks
Ma annan muisu sull'.   ### J. L.


# Rahulik armastaja paar.

Me' kahekeste ist'sime
Saal pärna warjus röömsaste.
Me' istusime käsi käes
Ja waikne rahu südames.
Ei liikunud üks leheke,
Ja päike paistis lahkeste
Maa pääle ülewelt.

Ei rääkinud me' sönagi, —
Rööm täitis meie südame,
Ja süda tasa tuksudes
Meil oli rahul rinde sees.
Meil 'polnud tarwis könel'da,
Üks teise käest küsida;
Me' teadsime ju küll'.

Mis pidi meil siis puuduma?
Mis pidime weel soowima?
Eks teine armastan'd siis teist
Ju ammu köigest südamest.
Üht' lahket silma waatamist,
Üht' armast muisu andemist
Ei keelnud kumbagi.   ### J. L.


# Wiimne armastus.

Waikselt, öhtu kuldse pääwa weerul
Astub udu halli niiske tiiwul
Loomust katma une waibaga.
Taewas waatab uhkes rahu ehtes,
Maailm uinub täh'te walgusel.

Waikse öie templis on köik rahus;
Hiilgaw jögi jookseb mere poole
Waikselt, höbeliste laentega.
Rahu-Orgus, körgel kaldal käime,
Süda tunneb taewa önnistust.

Lahkest' waatab ehatähekene,
Hiilgus' riigist alla pörmu pääle.
Röömuga kaks hinge kannawad
Lootust tulewiku önne teele,
Ehk ta köigil kül on tundmata.

Önn ja önnetus on kaksik' wennad,
Tihti wahetawad nemad ennast. — —
Ütleb pruut: „Ma nopin lilli sull'.
„Körge, öits'wa jöe kalda serwalt,
„Köige armsam, köige kallim peig'!"

Nopib lilli, waatab kummarkülle
Alla orgu, körge kalda serwalt....—
Kuuleb peig' säält hüüdwat tutwat häält:
„Appi! appi!...." hüüdja hääl jääb waiki —
Önn ja lilled uppun'd mölemad! —

Kibe walu, kes siin templis warjul,
Tulewiku önne riisud minult!
Pruut on wete niiske hölma läin'd! —
Häda! ilmaliku elu sammul
Teed meid önnetumaks pörmu pääl! —

Tasaselt weel ööpitk pöösas laulab.
Jöe ääres lehk'wad puud ja lilled,
Waikse paradiisi templi sees.
Kurwemaks see teeb weel minu meele, —
Möödaminnes leian silmad — wees! —  ### C. E.


# Köik muudetud.

Kuis paist'wad tähed heledast'
Sääl körge taewa all.
Kuis öits'wad lilled ilusast'
Siin wösandiku sees.
Nii imeilust taewast ma,
Nii wäga kena metsa ka
Ei ole ilmas näinud!

Kuis lehkawad nii kenaste
Siin öied aasades,
Ja jahe tuule öhuke
Ka tantsib pöösastes!
Nii wäga armast lehkamist,
Nii karastawat öhukest
Ma'i ole ilmas tunnud!

On ilm siis üsna töeste
Nüüd teiseks muudetud?
On taewas, mets ja öhuke
End teiseks moondanud?
Ei! — seda teeb köik armastus; – –
Mu armsa Tiiu naeratus
On mind ju teiseks tein'd.   ### J. L.


# Hommiku laul.

Ju näitab ennast koidu täht
Meil oma iluga,
Ja kuulutab, et taewa eht,
See päike tuleb ka.

Köik tähed hakk'wad kaduma,
Kes paistsid pime'l öö'l;
Kuu walgus ära kustuma,
Kui pääw on ülewel.

Ta hiilgaw nägu röömustab,
Mis elab ilma pääl;
Ta armas paiste kosutab
Köik rohud, wiljad tääl.

Köik loomad päike äratab
Nüüd unest ülesse.
Köik kiitma tema äritab,
Sind Looja, röömsaste.

Mu Looja! kuule ka mu häält,
Sind kiidan südamest;
Et ära pölga minu meelt,
Kui laulan köigest wäest.

Su armu olen maits'ta saan'd
Sell' öösel jälle ma;
Mu wäsin'd keha hinganud
Su warjus rahuga!

Mu tööd las' korda minna Sa
Ja wöta önnista;
Mu jöudu ikka kinnita,
Et rahus elaks ma.


# Öhtu laul.

Öö ootab — köik mis wäsin'd,
Kes higis leiba söönud,
See hüüab: tule öö!
Mind wöta kosutada,
Mu jöudu kinnitada,
Mis minult wötnud waew ja töö.

Weel walwan, weel wöin kiita
Sind, Looja. — Minu süda
Su heldust kummardab.
Ehk pimedus maad katab,
Köik loomad uness' matab,
Siis oled, kes mind armastab.

Ehk paistwad kuu ja tähed,
Ehk hiilg'wad kastest lehed —
Köik ütleb: helde Sa.
Seepärast tahan mina,
Mis Looja, teinud Sina,
Ka seda kiita, auusta.

Sa mu eest muret kandsid
Ja jöudu mulle andsid,
Et tegin oma tööd.
Ehk olen eksin'd täna,
Ja ilmasüüta wenda
Ma wihkan'd, kes mull' tegi hääd.

Mu wigad, köik mis minul,
On awalikud Sinul;
Ei öö neid petta saa.
Ent süda kohut möistab,
Köik mis on hea, kiidab;
Köik kurja möistab hukka ta.

Kes öigust taga nöuab,
Kes waestel' annid annab
Ja tahab aidata.
Kes pääwa nenda löp'tab
Ja Jumalat ka kardab,
See wöib ka rahus hingada.


# Uus pääw, uus elu.

Mure koormas maha heitsin,
Röömsas meeles ülesärkan, —
Puna palgil koiduneitsit
Töuseb pimeduse rüppest.

Mis mull' eila südant waewas,
On köik jäänud une waibass'.
Öpp'ust and's mull' teine möte,
Koidupuna, pääwapaiste.

Mis mull' pimedus eest warjas,
Paistab nüüd köik kuldses ilus, —
Roosi palge piigakene
Toon'd köik warjust walgele.


# Truu-us.

Mu süda on su wastu truu,
Sest räägib armu ka mu suu.
Siis usu, mis sull ütlen ma,
Ei wöta ma ju waleta'.

Eks ütlen'd ema haua pääl
Ma sulle, kui sa nutsid sääl:
Sind armastada tahan ma,
Nii kindla, selge armuga!

Et pühi siis nüüd silmad weest
Ja hakka kinni minu käest
Ja lase end mu rinna naal'
Ja anna suud su armsamal'.

Meel ükskord ütlen seda sull',
Et armsamat ei ole mull',
Kui sina, armas Annake,
Mu kallis kuldne pruudike!


# Kena, aga tühine lootus.

Käisin kena aasa pääl
Lahkel kewadisel a'al,
Tuhad ilust lille töusid
Mulla pinnast üles sääl.

Õöpitk laulis wösudikus,
Laulis lootust südamel';
Tärkas kena lootus' ida,
Tundis röömu minu meel.

Kena nurme öiekene
Näitas naeratawad mull' —
Tömbas imeliku wäega
Minu südant oma pool'.

Nägemata sidemega
Köitis kena lilleke
Möistust kinni, heitis teda
Wangi tundmus' pael'desse.

Önnelik ma tundsin ennast
Pehmes pael'des puhkades. —
Aga ööpitk jättis laulmist,
Wöttis lootust südamest!

Metsa pimeduse keskest
Kuuldi öökull' karjuwad:
„Kennad lilled öits'wad üksi
„Neil', kes isi öitsewad!"   ### J. L.


# Önnelik öhtu.

Kord läksin öhtul köndima
Mu armsa peiukesega.
Kül oli ilus öhtu see,
Et säras kuldne pääwake.

Pääw oli alla minemas
Ja kaste maha langemas.
Ka linde laul jäi tasamaks
Ja maailm ikka waiksemaks.

Me' tasa läksim' edasi
Ja ühtepuhku rääk'sime; —
Kül imeilus oli sääl
Meil' köndi' lille aasa pääl.

Ei wöi ma seda rääkida,
Ei saa nii selgest' ütelda,
Mis minu süda tundis siis, —
Ma olin nii kui Paradii's!

Ma tundsin ennast önnelik
Ja üliwäga röömulik,
Kui peigmees kandis kaenla alt —
— Nii örnaste ja armulist'!

Kui rohu pääle ist'sime
Ja körwukeste säädsime,
Siis ütles peigmees: „Kuule nüüd,
„Kui suud mull' annad, et sest süüd?"

Ei wastan'd ma t'al midagi —
Ta waatas mu pääl' naeruga
Ja ütles: „Ära karda sa,
„Ma sind ju ikka armasta'.

„Siis ära ole kahtlane
„Mu wastu, armas Marike!
„Nii töeste, kui elan ma,
„Ei taha ma sull' waleta'!

„Et pane tähel' hoolega
„Ja kuule kahe körwaga:
„Kui Jumal jätkub terwist mull',
„Siis marsi — pulma pidu meil."

Ma ütlesin t'al: Hansuke!
Kui töest' sa mu peiuke —
Siis üksi sulle elan ma
Ja suren su eest röömuga!


# Sui ja talwe.

Öhtune paike walas
Kuld läike ilma pääl',
Ja metsa warjust kölas
Weel karja sarwe hääl.

Me' köndisime aedas,
Mu armukesega,
Ja loodus' ilu
Meid täitis röömuga.

Tuul mängis lehtedega
Sääl wösudiku sees,
Ja ööpitk pöösas laulis —
Puud seisid kuulates.

Ja tasakeste oja
Lilledel' sosistas,
Mis tema sääl köik näinud,
Kust mööda niristas.

Me' leidsime üht' pinki,
Sääl suure kase all,
Ja istusime maha,
See wäik'se pingi pääl'...

Pääw ammu oli loojas,
Ja kuu walguses
Köik lillekesed pesid
End kaste tilgades.

Me' istusime ikka
Üks teise rinna na'al. —
Nüüd wilu udu langes
Köig' maa ja metsa pääl'.

Ta käekesed katsin
Ma kinni kuuega,
Et tuule wilu öhtu
Ei wöiks neiss' puutuda.

Me' rääkisime palju,
Mis asjast? ma ei tea,
Muud, kui et minu meelest
See oli armas, hea. —

Pool ööd läks juba mööda,
Koit töusis ülesse.
See äratas meid alles,
Mei' unest ülesse...

Siis olin önnelikum,
Kui keegi ilma sees;
Sest palaw weri tuksus
Mu Anna südames.

Nüüd on köik teiseks läinud!
Sest äralöp'nud sui
Ja tema südamesse —
Talw' külma ilma töi! —   ### J. L.


# Höbe pulmad.

Kül see rööm on kallis suur,
Mis need silmad täna nääwad!
Taewa Issa armu juur
Antku, et need kauaks jääwad.
Las' meid laste röömuks olla
Ja weel kulla-pulmad tulla.

Oh! kui mitmed wanemad,
'Pole seda pääwa näinud,
Waid on sagest' mölemad
Siit maailmast äraläinud!
Lapsed läh'wad hale's möttes,
Nende haua juure nuttes.

Nenda aastad ruttawad
Otsa, mis kül armsad olid,
Söbrad ja ka tuttawad,
Röömu tunniks kokku tött'wad,
Mäletama höbe pulma,
Meid, kes kauaks wist (ei) jää ilma!


# Uhke ja kuri tüdruk.

Ma tunnen ühte neiukest,
Kes körges töstab ninakest:
T'al kuri süda, tige meel,
A'a siiski libe tema keel. —
Ta igapääw end ehitab,
Kui kalkun saba kehitab —
Ja tihti waatab peeglisse,
Ka wahel kaewu wee sisse,
Säal säeb ta juuksed ülesse,
Nii mitmed moodi palmisse;
Ta mötleb: „Siis saan mehele,
„Kui säen end hästi kehile!"
Ma ütlen: üsna wale see,
See 'pole mitte öige tee.
Kui tahad mehel' saada sa,
Siis kuule, mis sull' ütlen ma:
Sa wöta minu öpetust:
Tee uhkusel' nüüd löpetust
Ja jäta kurjust, tigedust —
Siis leiad peiu ligendust.
Sull' olgu lahke süda, meel,
Ja könni otse öigel teel,
Siis nääd, et see on parem sull',
Ja ütled ka, et öigus mull'. —
Ei aita sinu körgustus,
Ei ka su riide uhkustus:
Kui sina end ei paranda
Ja uhkust alla'i wauta,
Ma ütlen siis sull': seda nääd,
Et wanaks tüdrukuks sa jääd! —


# Tantsur tüdruk.

Oh mis kena! oh mis armas!
Mardi Kai on öige kärmas:
Kuidas tema jalgu töstab,
Iga moodi tantsi möistab;
Laseb nii, kui liblikas; —
Isi peen kui sipelgas.

Küll' on ilus! küll' on wile!
Kai on wäga liiaks pire.
Ei ta anna sugu' järgi,
Pühib wahel oma pärge. —
Kingad jalgas lagunud,
Juuksed peas sassinud.

Ikka laseb, ikka uhtub,
Üks köik, kuidas aga juhtub.
Hoolimata teiste kärast,
Tantsib öige kiusu pärast;
Isi kangest' löötsutab,
Ninarätti' öötsutab.

Juba raugeb, juba wäsib,
Pingi pääle maha laseb!
Hing on t'alle rindus kinni —
Peab jätma tantsu jonni.
Kässi, jalgu suuda ta
Enam üles tösta ka.


# Mu armsa pruudile.

Mu köige röömsam laulu hääl
Ou minu pruudile,
Kes röömu teeb mu südamel'
Ja otsa murele!
Sest mötlen alati ta pääl' —
Ta nime hüüab minu hääl:
Mu kallis Annake!
Mu kallis Annake!

Nii kui ma teda armastan,
Nii ta mind armastab.
Seepärast teda kalliks pean,
Et ta mind röömustab.
Ei ole seda iial näin'd,
Et ta mu wastu paha oln'd,
Mu kallis Annake!
Mu kallis Annake!

Kui oma hinge, armastan
Ma teda surmani!
Nii palju, kui ma jöuan, teen
Ta tahtmist alati.
Ta minu Pruut, ma tema peig' —
Las' teised jääda järel' köik'.
Mu kallis Annake!
Mu kallis Annake!

Ma tean küll', ei pölga ta
Mind ära iialgi!
Ja seeb see on, et kurbdust ma
Ei tunne millalgi.
Ta on mu pruut nii armuga,
Et laulan köige jöuuga:
Mu kallis Annake!
Mu kallis Annake!


# Peigmees kiidab oma pruuti.

Kell' on nii helde härras meel,
Kui minu pruudile?
Kell' on nii hele armas hääl,
Kui minu Miinale?
Kui kölab tema laulu hääl,
Siis lust on kuulda köikidel'.

Kui mull' on kurb ja nuker meel,
Siis ta mind röömustab,
Kui rahu puudub südamel',
Siis ta nii armastab.
Ei jäta iial mina tend —
Sest ta on mull' üks kallis hing!

Üks öitsew roos on minu pruut!
T'al hea süda ka.
Ei wöi siis mina teha mund,
Kui teda armasta'.
Kas tulgu rist ehk häda ka,
Ei need mind temast lahuta!

Kui kindel kants ja warju paik
Ma tahan olla t'al.
Mind kiusagu wöi naer'gu köik,
Ei see tee ühti mull', —
Ma tean kes mind armastab
Ja minu hinge röömustab! —

Mu tunnistus on tösine —
Ei wöi ma eksida.
Arm täidab minu südame,
Ei wöi ma salata.
Seepärast ütlen julgeste,
Mis süda tunneb selgeste.


# Ei ütle.

Ei ütle ma sull' iialgi,
Kui armas sa mull' oled,
Waid südamesse warjule
Ma olen seda pannud.

Ei ükski laulu salmike
Pea sulle tääda andma, —
Sa isi pead nägema,
Sa isi — minu silmist.

Ja kui sa ei wöi lugeda,
Mis säält sull' örnalt räägib —
Siis on see kui üks unenäit':
Ja ära saa siis kurjaks.


# Surnut ja ülestöusnud.

Surnut ma olin
Armukese kaelas;
Maetud ma olin
Armukese kaenlas;
Üles mind äratas
Armukese muisu;
Taewast mull' ilmutas
Armukese ilu.


# 	Olge röömsad!

Olge röömsad, rahwa sugu!
Olge rahus pääwad, ööd,
Olgu waikne teie lugu;
Olge hoolsad, tehke tööd.
Olgu kasin teie elu,
Olge puhtad südames;
Olgu rööm ehk olgu walu,
Olgu, mis on iganes;
Olge aga ikka rahul,
Olgu kül ehk puudust ihul';
Jumal oma armu näitab,
Köikis paikus teid siis aitab.


# Neiude riid.

Kaks neiud läksid röömsaste
Kord metsa köndima,
Ja lillekesed lahkeste
Ne' pääle waatasid.

„Kas nääd, kui kenast' öitseb sääl,
„See lahke kullerkup?
„A'a ilusam mu arm on weel,
„Kui kena kullerkup."

Nii ütles üks neist teisele
Ja teine wastab t'al:
„Oh ära kiida minule
„Sa oma Mihklekest.

„Mu armuke on ilusam,
„Kui ükski lilleke,
„Ja mitu korda nägusam,
„Kui sinu Mihkleke!"

Nüüd hakkasid n'ad riidlema,
Ei kumb'gi kannatan'd,
Et teine julges pidada,
Ta peiut alwemaks.

Sääl hüüdis ööpitk oksa päält:
„N'ad kenad mölemad!"
Ja neiud kuuldes tema häält,
Ka jätsid nääklemist.   ### J. L.


# Kindel armastus.

Ma ennast sulle annan,
Köig ihu, hingega!
Ja ikka sind nüüd armastan,
Mu kallis inglike!

Mu süda rindus tuksub
Su wastu truu-uses.
Suu sinust röömsast' laulab,
Su körwas istudes.

Sind tahan armastada,
Mu kallis Liisake!
Ja truuiks sulle jääda
Ma surma tunnini!

Su eest ma tahan seista,
Siud ikka kaitseda;
Mu armu üles näita'
Ja su pääl' mötelda.

Ei ühte tundi olla,
Kui sind ei mäletaks.
Ei tee ma seega nalja,
Kui sulle waletaks.

Üks kindel arm on minu sees,
Sest wöta usku' mind.
Ei ole ma üks narr, waid mees,
Kes truuist' hoiab sind!

Mu pruudiks pead sa jääma,
Mu armas Liisake!
Mu elu önneks saama,
Mu öitsew öieke!

Nüüd oma kät mull' anna
Ja magust muisukest!
Ja omas meeles kanna,
Su armast peiukest!


# Ma laulan oma pruudile!

Ma laulan lahke häälega
Üht' laulu kena Roosale!
Ja hüüan röömsa meelega,
Mu roosa pale pruudile!

Tend minu süda armastab
Ja tema poole ligendab.
Ta kena nägu röömustab,
Mull' wastu lahkest' naeratab.

Oh Roosake, mu kallike!
Kuis tunnen sinust röömustust!
Sind tahan kiita lauluga
Ja näita' oma armastust.

Ei ole uhke iial ta,
Waid möistlik lahke tema meel,
Ja selge söna', häälega,
Köik targu räägib tema keel.

Mu laul mu Roosat röömustab,
Mu wastu armu äratab;
Ta nägu seda tunnistab,
Et ta mind töeste armastab.

Ma olen töest üks önnis peig',
Et mull' on auuwäärt prundike!
Ta südamest üks armu-läik,
Ju paistab selgest' minule.

Ei igatse ma enam muud,
Et meid saaks pea ühend'ud.
Weel pean oot'ma paari kuud —
Siis on mo soow köik täidetud.


# Leinaja pruut.

Sind mina taga igatsen,
Mu kallis peiuke!
See pärast palju kurwastan,
Mu armas Hansuke!

Sa oled kaugel wööral maal,
Ma kodus mure sees;
See teeb suurt kurbdust südamel —
Oh, et sind pea ma nääks!

Mull' aeg on igaw odates
Siin üksik' elu sees,
Kül kaua juba kannates
On silmad nutu-wees!

Su nime ikka hüüan ma,
Mu armas Hansuke!
Ei ühti wastu kosta sa,
Mu kallis peiuke!

Wöib olla, et sull' önnetus
Ehk juhtun'd kuidagi —
Siis oleks see mu kurwastus,
Ei röömu iialgi!

See walu sööb mu südame
Ja piinab rängaste,
Ja wiib mind wara hauasse; —
Surm neelab ahneste.

Ei kuiwa enam silmad mull',
Waid nutan alati!
Mis önnetus wöib juhtun'd sull'?
Mu elu öieke!

Kus jään nüüd ilma sinuta?
Ma wilets inime!
Nii maha jäänud armuta,
Ma waene önnetu!

Mu pruudi rööm on kadunud,
Nüüd leinan peiukest!
Surm on mult teda risunud,
Mull' saatnud kurwastust.

Nüüd elan üksi ilma pääl,
Ma üksi suren ka.
Täis kurbdust süda, muret meel,—
Kül pea lä'än hingama!

Siis teises ilmas sinuga
Saan jälle ühend'ud,
Kus kegi ei wöi lahuta',
Waid olen önnistud!


# Kahewahel.

Mu kaunike,
Kui armas oled sa!
Mu öieke,
Sind kalliks pean ma.

Mu Lillike,
Kui ilus sinu hääl!
Mu inglike,
Ma loodan sinu pääl'.

Ei armsamat,
Kui sina, leia ma!
Ei paremat,
Kui sina, tunne ma.

Kas armastad
Mind nenda, kui ma sind?
Wöi pölastad
Sa hopis ära mind?

Ei uskuda
Ma taha mitte weel,
Ehk pöörada
Weel wötab sinu meel.


# Kaebamine.

Oh teaksid wäikesed lilled,
Kui raskeste haawatud ma,
Nad töstaksid kaebduse hääled,
Mu walu löpeta'.

Ja teaksid ööpitkud metsas,
Kui haige ja hädine ma,
Nad laulaksid pöösaste otsas,
Et mind wöiks kosuta'.

Ja tunneksid tähed mu häda,
Kes hiilgawad pilwede pääl,
Nad wötaksid alla köik tötta', —
Mind trööstiks nende hääl.

Nad köik ei wöi seda tääda, —
Mu walust üks armuke teab.
Ta ise ju töi mulle seda —
Ta üksi seda näeb.   ### J. L.


# Kiitmine.

Kül kallis on mu peiuke!
Sest mina, tema pruudike,
Tast tunnen röömustust
Ja rohket armastust.
Kül olen röömus
Ja tale armas!
Ei taha mina enam muud,
Kui peiu arm mull' annab suud.

Kui lahke on ta paleke
Ja armas, mahe häälele!
See südant röömustab
Ja meelt mull' jahutab.
Tal tahan laulda
Ja teda auusta'.
Mull' Hans on armsam köikidest,
Nii suuredest, kui wäikedest!


# Ilus pruut ja ilus süda.

Ilus pruut ja ilus süda —
Töeste, see on armas kuulda!
Önneks se on nenda juhtun'd
Et ma seda olen leidnud.

Armas, wiisakas ja lahke,
Pole näha iial uhke.
Möistlik, mönus tema köne,
Pahane ta iial 'pole.

Igapidi tööle usin,
Igapidi puhas, kasin.
Sellepärast röömus olen,
Ühtepuhku temast laulan.

Jah, mu armas Annakene,
Minu kallis pruudikene!
Jää siis mulle ikka truuiks,
Röömuks, troostiks, pea krooniks!


# Üleüldine köne.

Jumalaga! nüüd mo söbrad,
Ligidalt ja kaugelt tutt'wad.
Elage köik rahuga,
Laulage köik röömuga.

On ehk nendest möni möru
Hagan, kölgas, tühi kölu,
Sellest üle töttage,
Teise juure ruttage.

Kes wöib saada ilma tahtmist,
Aru teha köige möttist, —
Ühel maitseb magusast',
Teisel mekkib mörudast'.

Laulud 'pole kerged teha,
Sääl saab palju waewa näha.
Kes ei taha uskuda,
Wötku ise katsuda. —

Laita on ju kerge asi,
Kas ta tark ehk rumal isi.
Kui ta möistab lugeda,
Lehti hästi sorida.

See kes tunneb, ei see ütle,
Ega sellepärast riidle.
Ninatargad laitajad
On köik tuletallajad. —
