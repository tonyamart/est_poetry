@author: Juurik J.
@title: Pääsukene
@place: Viljandi
@publisher: F. Feldt
@year: 1876

# Kaugel maal

Kaugel minu kallis küla,
Kaugel kuldne kodu maa,
Soorvid saadan sinna sala
Armsa igatsustega.

Maha on nüüd jäänud minust
Lepik, linde lauluga;
Kodu õnnest, kodu rõõmust
Pidin nutes lahkuma!

Puie waikne, kallis kahin
Kostab mulle kustmata,
Oitsi huikamiste helin —
Kuis wõin seda unusta!

Rindu rõhub walu mägi,
Mõte rändab rahuta,
Kodus silm mul ilu nägi —
Sinna tahan rutata!


# Lillekesele

Lilleke,
Sulll on tulnud kewade.
Koidud kullatawad taewast,
Kutsuwad sind ööde waewast,
Lilleke,
Ehi ue ilule!

Lilleke
Tõuse põõsas tasaste!
Räükwad kiusu kurjad huuled,
Püüdwad murda mustad tuuled,
Lilleke
Õitse põõsas õrnaste!

Lilleke
Kaswa, kallis, kõrgese!
Pese puhtaks pimest palge,
Waata, wäljas ammu malge,
Lilleke
Ära uinu udusse.

Lilleke,
Põõsas marjuks sinule.
Ära põlga põõsa peitu,
Sealt sa nägid kallist koitu,
Lilleke
Oitsmist hoia endale!


# Anule

Oh Anuke miks näed
Mind kurwalt leinamas?
Kes endsed armu mäed
Sul ära jahutas? —

Nüüd lendad linnukene
Mailma marudes,
Su truus, arm keik male
Mis rind mul igatses!

Sa armastad nüüd tõisi
Ja mängid nendega,
Mu kuldseid elu õisi
Sa matsid hingama.


# Ellule

Kui armastasin Ellud ma
Weel enne rõõmsa rahuga,
Ei kurbtust näinud siis mu silm,
Waid lahkel ilul õitses ilm.

Keik taewa tuule kohinad
Mul ilu mängid oliwad,
Sest Ellu nagu roosi õis
Murd üksi arnrastada mõis.

Oh aga ei wõind igawest'
Ma armasta mu Ellukest,
Sest armu pilmed, elu mäel,
Siin juhitakse eksi wäel.

Ei laula enam Ellu heal
Mul muistse mõte muru peal,
Waid kurwad tuule kohinad
Seal igaweste leinawad.

Oh Ellukene, walge lind,
Miks nõnda hirmsast petsid mind?
Mu ilust õnne ilma sa
Nüüd oled wiinud hingama!


# Murul

Murul olin ma mureta,
Ohkamata õue peala,
Koplis käisin kurtemata,
Nurmel, ilma nutemata,
Wainul isa marju alla,
Ornemine õitses ilma,
Paremine paistis päike! —
Toonud nüüd mind külmad tormid
Laia ilma lagedele
Riisund rinnust rõõmu, rahu,
Südamest süüta oleku!
Muretsen nüiid muruella,
Ohkan õhtu õue õuedella:
Noorust nutan nurme peala
Kaunist aega kurtan koplis.


# Liisule

Mo Liisukene kas sa kuuled,
Ma lahkun sinu rinna naalt?
Oh kurjad, külmad elu tuuled
Mind kutsuwad mo kodumaalt!

Sa armukene oled wõitnud
Mu armastaja südame,
Mu kuumad igatsused köitnud
Keik igawest su põuesse.

Kui truusega ika tahad
Mind ainult ilmas armasta,
Siis tulewiku tähed saamad
Meil ilusaste särama.

Kui wõtaks ka kõik õnned hõlma
Sealt kaugelt ilmast minu rind,
Mu siida tunneks siiski külma,
Kui tillles siit ei leiaks sind.

Nüüd maha jäämad tutwad wainud,
Ja hõbelised hallikad,
Ka maha jääwad uhked orud
Ja kaasikute kahinad!

Ka sina, õrnake, jääd sija,
Ma tahan kaugel' rändada;
Oh ei wõi sind ma ühes wija
Siit üle laia mere maa!

Mo mõted käiwad taewa laugel,
Su kallikese kodu sees,
Ehk kõnnin isi kül ma kaugel,
Su peale mõtlen silma mees.


# Neiu

Jgawesel leinamisel istus
Neiu aias, õhtu pärna al,
Ilus igatsus ta rindus kistus;
Tema peiu eksis kaugemal.

Sügaw kurbtus paistis tema pöskel,
Malus mürin liikus huulde peal,
Kewadise, ilu lille keskel
Rääkis kuumalt uutes helde heal:

Taewas, miks ma elu rada nõnda
Kõnnin suure kurwastusega?
Ei mu süda jõua seda kanda,
Närtsib põhjamata waluga!

Õrna roosilisel õhtu walgel
Hõbe pilwed kaugel kiilusid,
Pärna lehed, neiu kuhal kõrgel,
Kahinaga ühes leinasid.

Tähte walge läbi pilwe maalis
Kõrgest sinist alla haleste,
Nagu termist kaugest kodust saatis
Jgaweste närtsind neiule.


# Kui

Kui ma waatan: eha süles
On kui kuldne neiu loor,
Siis mu rindus ärkab üles
Ilus ingli laulu koor.

Wõiks ma soowimiste wõimus
Ohtu ilma lennata,
Oh siis ärkaks minu maimus
Õnnis elu ehama!

Nüüd seal armsa loori mähkmes
Armukese kodu ma;
Sinna igatsus mul waikes
Taewaliku waluga!

Kaugel elu pilwe wilus
Nutan nüüd ma ohkades,
Nutan suures mures mälus
Jgaweses eks'mises! - -