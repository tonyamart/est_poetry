@author: Tõnnisson M.
@title: Ennemuistsed Luuletused : Jutud, laulud, ebausu kombed ja arstimise etc. sõnad. 1. anne
@place: Viljandi
@publisher: F. Feldt
@year: 1880


# Mõistan ja tohin

Mina mees olen sealta maalta:
Kus need kuked söönud kulda.
Kuked kulda, kanad karda,
Aned haljasta hõbedat:
Sest ma mõistan mõrrad teha,
Tohin tõkked jõkke panna,
Mõrra küljed kinni poole,
Mõrra hännad härra poole,
Mõrra saba saksa poole,
Mõrda ennast mõisa poole.


# Wana poisi wabandamine

Saksad sandid, maad madalad.
Igas kuus kaerad kasinad,
Igas aastas odrad sandid; 
Ei ma saan'd õlut ilusta.
Ei ma saan'd kalja punasta:
Sest jäi naine wõttemata,
Hobu uus jäi ostemata.


# Peretütre kahjatsemine

Oleks mu eit mind hästi hoidnud,
Taat mind targast kaswatanud.
Oigel wiisil õpetanud,
Parajal ajal parandanud.
Siis oleks saan'd ma saksal naiseks
Kaswan'd kuningalle kaasaks!
Eit ei wiisin'd witsutada,
Taat ei targast' kaswatada.
Oigel ajal õpetada.
Parajal ajal parandada:
Nüid m'ust sai aga sandi naine
Kotikandja, kaasakene!


# <no title>

Neidu nuustis, kohe kostis,
Waljust wanale kõneles:
„Kuule, kuule mehekene,
Keeruline kelmikeue,
Sutt on kodus tubli naine,
Patjus puna paksu naine!
Miks sa kiusad siin minuda,
Miks sa piinad piigakesta? —
Ma ei taha su taalderida.
Ei su sooja armastusta.
Ei su kaunist kallistusta.
Mine kus susi sigineb,
Mine kus maa niädaneb.
Ehk mine Liuna-Liina juure.
Liiderliku Liisu kaela! —
Ma olen loodud Loojalta,
Walmistud taewa Taadilta:
Üksikulle armukesel
Paremalle peiukesel." —


# <no title> 

Ei ma püia rikkaks saada.
Kurjustada kulla pärast
Tülitseda tühja pärast! 
Oleks ehk isa ilma rikas.
Ilma rikkas, kulla kuulus,
Wennal peidetud piljoonid.
Sõsaral sada rahada;
Kui nad ära sureneksi:
Maha jääks isa ilma rikkus.
Ilma rikkus, kulla kuulus,
Wenna peidetud piljoonid,
Sõsara sada rahada:
Ei rikas rahasse panda,
Kuning' kulda ei maeta!


# Seni mina sõin küll sõrme luida

Seni mina sõin küll sõrme luida,
Närisin aga näpu luida.
Seni kui kiitsin kätkiessa,
Parde alla paeladessa.
Nõrkusin nkrgassa wiussa.
Ei oln'd keelta mull küsida,
'Polnud jalgu järel jooksta! —

Onue sõudis, õnne jõudis,
Kaswatas mind kangemaksi.
Paisutas mind paksemaksi,
Igapidi pikemaksi;
Turgutas mind tugewaste,
Arwamistes agaraste,
Mõtlemistes rnõnusaste.
Kui nüüd hakkan laulemaie:
Laulemaie, luulemaie:
Külad jääwad kuulamaie,
Wallad jääwad waatamaie.
Mõisad mõtteid märkamaie.

Ei see 'pole minu süidi.
Kui ma lahkelt laulan Palju,
See on minu ema süidi
Isa kalli kaasa süidi:
Ema pani lõu liigutama.
Kukulinnu kiigutama -
Lu'ud ma wõtsin lõu suusta.
Kukulinnu keele pealta.


# Neid 'pole püssil püidemine

Neiud mängisid mäela.
Kiirgasid kiwi kojassa,
Hiilgsid helmed, täiksid pärjad,
Sõled seisid serwi rinnas;
Heale kuulsin, näu nägin.
Ei wöin'd tunda ma omada,
Ei wöin'd arwata agarast.

Neid 'pole püssil püidemine,
Ei ole noodal nõudemine.
Ega 'pole wõrgul wõttemine.
Lind on püssil püidemine.
Kala on noodal nõudemine,
Wähi on wõrgul wõttemine;
Kell on püssid, püitku kinni.
Kell on noodad, nõutku kinni,
Kell on wõrgud, wõtku kinni!


# Kes mind saab, see saab naise

Kes mind saab, see saab aga naise.
Kes mind wõtab, wõib elada.
Saab kui nuku nurme peale.
Tihase tee-rajale,
Wästeriku wälja peale,
Rohusirtsu silla peale.


# Elsele

Elsekene hellakene,
Kullekuppu kaunikene,
Sinilille linnukene
Küsis waates poisi peale.
Armsa näuga Ansu peale:
„Sa oled poiss ja miks ei puutu?
„Käsi sull kaunis, miks ei katsu?
„Suu sull armas, miks ei anna?"

Ants aga mõistis, armsast kostis.
Hellast Elsale kõneles:
„„Ei wõi, ei wõi tüdruk noori,
„„Käsi on kallis, ei wõi katsu,
„„Sõrmed noored, ei wõi näppi,
„„Suu on armas, ei wõi anda
„„Enne, kui papp saab paari pannud
„„Mustal kuuel kuulutanud,
„„Laial mantlil laulatanud!""


# Liisule

Liisukene lipsukene.
Silma nähes näpsukene,
Körwa kuuldes kõpsukene.
Marjus wana tussukene.
Liisu kuulis pilli heale:
Kohe siis wälja wälgatelle,
Pormandalle põksadelle,
Poisi körwa kkpsatelle!
Liisu kuulis warda heale.
Kolksu lööwad koodi heale:
Siis ta lattu langeneksi.
Kolka põue põgeneksi!


# Marile

Marist saab mull marja tooja,
Marjatooja, karja käia.
Soost sõstarde widaja.
Arult härgade ajaja.

Mari tõi marjad muulta maalta,
Jõhwilad üle jõgede,
Kurg aga jäi siis kuulamaie,
Wares aga jäi siis wandumaie.
Äratas aru pidama. —

Annaks Jumal tütarlapsed.
Tütar wiiakse mehele!
Siis aga härga tapetakse,
Lauku lehma lahetakse.
Siis aga kurg saaks kuue täie.
Äratas saaks hamma täie,
Wana wares watsa täie.


# Maiele ja Kaiele

Meie Maied, meie Kaied,
Need on need ninakad neiud,
Tahtwad taewasta jagada,
Pilwekesi pillutada.
Kauks aga Kaie, Lõpeks Maie,
Siis kauks kõlin külasta,
Naeru lõgiu lepikusta.
Poiste kisa kuusikusta.

Mai oli maias neitsikene.
Kipus Liugeta mehele,
Jättis kingad kirstu peale.
Sukad suure laua peale. —


# Raise kahjatsemine

Oh Jumal Jumalakene,
Miks sa mind magama jätsid
Kui oli peiu saagi aega!
Muud said kaunid, kõik said kenad.
Ma sain musta ja rumala,
Tõrwa kannu ja tõbise,
Aawa kannu ja haleda! —

Teiste peiud ja paremad,
Teiste kaunid ja kenamad
Läksid „korrale" kiriku:
Mina küirsin oma meesta:
Küna oli eessa küllakille.
Mees oli seessa sellakille,
Mull oti nuustik nurga peala,
Seebi-kai oli seina peala,
Walge narts oli Warna peala.
Wiisin siis walgete wahele.
Kenamate keske'elle:
Ikka oli musta, nagu mutti.
Ikka oti halli, nagu rotti!


# Õlle laul

Õllekene ilusakene,
Kaljakene kallikene,
Näust küll nägusakene
Maust küll magusakene.
Kõnnib minu kõhtu mööda.
Marsib minu magu mööda.
Sõidab seljaroodu mööda.

Olgu terwe õlleseppa
Kes tein'd hea õllekese.
Kasinast' käin'd kasu keeda.
Sagedast' käin'd salwe teeda!

Umal oigas ju pajussa.
Käbi kärkis põesaessa:
„Tule, tule noori meesi,
„Wir mind wälja Wirde tarwis,
„Kanna kööki katelassa!
„Seal n:a tõusen kõrre peale,
„Kaswan kannu ääre peale,
„Paisun pika renui peale;
„Ajan kõik tõrred tõusemaie,
„Õllekannud käärimaie." —

Õlut oli hullu — taar oli tarka.
Kali kaksiti kawala,
Wõttis meeled meeste peasta,
Pooled meeled poiste peasta.
Oimud naiste otsa eesta:
Mehed mütsati mürasid.
Naised tanuta tantsisid.
Poisid pooli põlwitie.

Oh sa wiha nälja wesi.
Oh sa uhke odra wesi,
Et sa mind küll maha murrad
Siiski ma sind sisse wõtan!


# Õhtul

Õhtu tuleb õnne kaudu,
Widewikku wilja kaudu.
Ohtu toob õled tubaje,
Widewik wiib magamaie.
Paneb õled põrmandalle.
Olekõrred kõrwustiku,
Rahwas peale paaristiku.
Iga kaasa kaelastiku.
Igaüks oma omaga.

Kell 'pole kaasa, wõtku kassi
Kell pole kassi, wõtku rotti.
Rotti rohu künkacsta,
Mütti mulla mättaesta.

Minu kaasa kauge'ella:
Wiisi waljada wahela.
Kuusi kurjada sõgeda,
Seitse sooda sitkeeida,
Kaheksa kalade järwe,
Üheksa ülemat järwe.
Kümme külma allikada;
Tuul tall wiigu terwisida,
Pilwed pikkada igada,
Taewas tarka meelekesta!