@author: Redlich C. M.
@title: Lille põõsas ehk elu ja armastus
@place: Tartu
@publisher: Schnakenburg
@year: 1875


# Annetuseks

Nii kaua, kui weel Taara mäel,
On haljad tammed näha;
Nii kaua, kui puu oksadel'
Tuul andmas oma koha;

Nii kaua, kui weel heinamaal
On lilled õilmitsemas; -
Nii kaua, kui weel murumaal
On karjad rõõmsast' söömas;

Nr kaua, kui weel metsa sees
On hallik köhisemas;
Nii kaua, kui weel põõsastes
On ööpik wilistamas:

Nii kaua, hääl, mul helise
Ja laula wara, hilja,
Ja lille põõsas õilmitse
Ja kanna rohket wilja!


# Neinle

„Sa oled mul kallis, sa oled mu elu,
Mu süda waid üksine ihaldab sind,
Sa oled täis armastust, oled täis ilu,
See rõõmustab mind." —

Kui waewab mind häda, kui olen ma mures,
Siis troosti mu süda saab omale tääl,
Kui hingada wõin ma mu sõbrukese juures
Ja waata ta pääl'.


# Jõe kaldal

Jõe kaldal eha walgel
Istus kena neitsike,
Süda mures, pisar palgel,
Waatas wete woodisse.

Tema kõrwas parem käele
Seisis mustaks wärwitud
Surnurist ja selle pääle
Oli nenda kirjutud:

„Siin üks noormees laente põue
Tõttas waikse woodisse,
Waewa jättis ilma õue.
Rahu tema hingele!"

Neitsi waatas risti pääle,
Mesi woolas silmadest,
Ning siis oma härda hääle
Waljust' tõstis südamest:

„Willem, miks sa mahajätsid
Üksi mind maailmasse
Ja siit minust äratõtsid
Jgawese rahusse!

„Suures mures ööd ja pääwad
Olen mina sinuta,
Sest mu mõtted ikka käiwad
Sinu pääle lõpmata.

„Minu rõõm waid olid sina,
Minu õn siin ilma sees,
Ja nüüd mures õhkan mina
Sinu pääle mõteldes.

„Oh, et surm mul jõuaks tulla
Waewast ärapäästma mind!
Siis wõin mina rõõmus olla,
Siis mu silm näeb jälle sind."

Jõe wesi wahu rändes
Tõttas edas' rutuga
Waikselt neitsi öhk'mist kandes
Läbi metsa, läbi maa.

Ööse kadus, taewa sõrwas
Päike oli tõusenud,
Aga neitsi risti kõrwas
Jgaweste uinunud.

# Kedrades

Tõtta ratas, keera lõnga,
Keera lõnga keerule!
Täna kambris üksi istun,
Homme kena meheke
On mu ümber piilumas,
Wokki kinni pidamas.

Tõtta ratas, keera lõnga,
Keera lõnga keerule!
Täna istun neitsi põlwes,
Homme olen naisuke,
Ei siis mehest aega saa
Wokki taga istuda.

Tõtta ratas, keera lõnga,
Keera lõnga keerule!
Täna üksi lõnga kedran,
Homme priske lapsuke
On mu süles uinumas,
Aega ära wiitamas.

Tõtta ratas, keera lõnga,
Keera lõnga keerule!
Täna noore naise põlwes,
Homme wana emake,
Siis on tarwis puhkada,
Surma wastu walmista.


# Hanal

Siin puude al sind näinud
On sagedast mu silm,
Kui hingusele läinud
Ju oli kõik mailm.

Siin mõnda armusõna
Ma kuulsin sinu suust;
Siin kinnitasin mina
Sull' oma armastust.

Siin mõnda onnist tundi
Su rinnal hing'sin ma,
Ei igawuse sundi
Me' tunn'd ükstõisega.

Meid nägid kuu ja tähed
Ja linnud puude pääl
Ja õilme ilu ehed
Siin wilu warju al.

Nüüd seisan, süda waewas
Siin sinu haua pääl.
Sa oled rõõmsas taewas,
Oh, oleksin ka sääl.


# Õhtul

Pääw waatab naerates
Üle ilma maa,
Puu oksi kullates
Paistega.
Lilled kat'wad õie ilu
Kinni lehemähkmega,
Et ei tale öösewilu
Kahju teha saa.

Metsa linnukene
Lendab rutuga,
Kus ta pesakene,
Puhkama.
Enne uin'mist oksa pääle
Heidab ennast rõõmustes
Ja sääl tõstab oma hääle
Õhtuks laulades.

Kuhu iial wõtab
Pöörda minu silm,
Rahu sisse tõttab
Kõik maailm.
Ja mul on, kui keegi mulle
Kõrwa ütleks tasaste:
Sõber tõtta hingusele,
Sest see aeg on käe.


# Pilwedele

Pilwed, kõrgel taewa külles,
Ärge nenda ruttage!
Sagest' mõttes teie süles
Olen söudnud kaugele.
Wõõral maal nüüd olen mina,
Põlew igatsus mu südames.
Teiega ma tahaks minna,
Oige rõõm on teie sees!

Oh, nad lähwad, ei nad kuule,
Kui siin õhkan härdast' ma;
Ei mind kaasa wõtma tule,
Tött'wad ära rutuga.
Wõõral maal nüüd olen mina,
Põlew igatsus mu südalnes.
Teiega ma tahaks minna,
Oige rõõm on teie sees!

Oh, siis palju termist kandke
Minu armsamatele!
Ja ka seda laulu andke,
Kes mul truu'id, nendele!
Wõõral maal nüüd olen mina,
Pölew igatsus mu südames.
Teiega ma tahaks minna,
Oige rõõm on teie sees!


# Tühi lootus

Ta istus minu kõrwas
Ja waatas minu pääl'.
Kuis tuksus minu süda,
Kuis wärises mu hääl!

Kät minu ümber pannes
Suud mulle andis ta,
— Mu paled punetasid, —
Ei seda keel'nud ma. —

Oh, õnne aea pääwad,
Kus olete te' läin'd?
Miks olete mind petnud,
Mu lootust tühjaks tein'd!


# Armuke lilleke

Ma hoidsin üht lillekest süles,
Üht kena lillekest;
Mu süda sees waljuste tuksus,
Rõõm hiilgas silmadest.

Mul oli, kui oleks ma waat'nud
Mu neiu silmasse
Ja südames salaja lausund:
Jää seie alate!

Mu lillele, armas ja kallis,
Ma tahtsin anda suud:
Suu puutus ju öiek'se külge, —
Lil oli närtsinud. —


# Kindel armastus

Sääl jõe kaldal metsa sees,
Kus linnud laukwad põõsastes
Ja lilled õitswad kenaste,
Sääl elab minu armuke.

Mul tõisi kül on kosjas käind,
Ei süda ühtgi himustan'd,
Sest et ju olin ammuge
Ma kinkin'd südant Mihklile.

Ni kaua, kui üks lilleke
On õilmitsemas kewade,
Nii kaua, kui weel wälja pääl
On kuulda lõo laulu hääl;

Nii kaua, kui weel põllumaad
Ja aiad wilja kannawad:
Ni kaua tahan mina ka
Mu kallist Mihkelt armasta.


# Ohkamine

Mu meel on haige, mis tähendab see?
Miks hiilgab mu silmas üks pisarake?
Miks õhkan ni raskeste rõhutud ma?
Miks on minu süda ni rahuta?

Mu kallis piiga m'ust ära on läin'd,
Kes mulle ui rohkeste rõõmu on tein'd,
Sest on minu meel nüüd murede sees,
Ja süda nutab ja silmad on wees.


# Aasalilled — armuke

Kui weel alles laps ma olin,
Mängsin puude marjul maas,
Siis mind linnu laulu helin
Ütlemata rõõmustas.
Lilled, kes kõik metsa täitsid,
Mulle armsad olid tääl,
Alati mu silmad waat'sid
Rõõmu tundes nende pääl'.

Ei ma hoolind ema rinnast,
Ei ka süleshoidmisest;
Eemal hoidsin mina ennast
Kõigest Eitamisest. —
Aastad läksid, aastad tulid,
Noorus kadus minu käest;
Lapse põlwe rõõmud olid
Kadun'd ka mu südamest.

Ei mind enam rõõmustanud
Kena linnu laulu hääl;
Ei ma enam himustanud
Istu rohu mätta Pääl;
Ei mind enam kosutanud
Lilled oma lõhnaga;
Ei mind enam kiigutanud
Puud ja põõsad suikuma.

Mul üks töine lillekene
Oli aga õitsemas:
Minu kallis armukene,
Keda süda armastas.
Tema silma waatamine
Armsam oli minule
Kui üks lille õiekene,
Kui üks laulja linnuke.

Ei mu süda himustada
Enam omal wõtnud muud,
Kui et wöisin ta hääl' waata
Ja tal' anda armsast' suud,
Teda ellast' kaenla wötta
Ja ta körwas istuda,
Tema palet silitada
Ja ta rinnal hingada. —


# Kus wiibid sa?

Kewade on tulnud jälle,
Ehtes hiilgab mets ja maa,
Lapsed töst'wad rõõmu hääle. —
Miks m kurb siis olen ma?

Juba kägu kukub jälle,
Ööpik laulab põõsa sees,
Lõo tõstab oma hääle. —
Miks mul pisar silmades?

Aga kus weel wiibid sina,
Armuke, ja waewad mind? —
Tule tõtta armu tenna,
Rahuta on minu rind! —


# Jääks magama sa igawest'!

Oh, armas kallis Mari, maga,
Oh, maga ilma mureta!
Ma walwan sinu sängi taga,
Et ükski sind ei ärata.

Sest üksnes rõõmu tunnen uima,
Sest üksnes rahu maitsen ma,
Kui woodis waiksest' magad sina,
Kus sagedast' weel kärad sa.

Sest maga minu märjukene,
Ma toimetan kõik sinu eest. —
Siin üksnes on mu soowimine:
Jääks magama sa igawest'!


# L. K.'le

Lahutaks meid kõrwed, kaljud,
Ehk ka mere sügawus,
Oleks jõe laened, waljud,
Nähtawalt meid neelamas,
Ikka sinu juure leiaks
Teed mu mõtted ja siin hoiaks
Ennast suga ühendud.

Minu mõtted, soowimised,
Unesgi, mu kallike,
Lendawad kui wiirmalised
Alati su järele.
Rahu leian südamele
Mä sest üksnes, kui su pääle,
Armuke, wõin waatada.

Sinuta mul siin maailmas
Oleks elu waew ja piin,
Lahutud sust, minu silmas
Elaks üksnes kurbtus siin.
Täida siis mu palwet, keda
Sulle wvttan awaldada:
Armasta ka sina mind!


# Jhaldus

Kuu on tõusnd ja tähed taewas,
Jõgi woolab rutuga,
Ja ta kaldal, süda waewas,
Üksi mures istun ma.

Kurwad on mu elu pääwad,
Rõõm on mahajätnud mind.
Oh, mil jõuab aeg, kus näewad
Minu silmad jälle sind!

Oh, kui oleks minul tiiwad,
Nenda nagu lindudel,
Kes neid ruttu sinna wiiwad,
Kus on armsam täädusel,

Ei siis aega wiidaks mina,
Kurbtusel' ei annaks maad:
Läbi ööd ma tõttaks sinna,
Kus sind silmad nägewad. —


# Jaa Jumalaga

Jää Jumalaga! Kõrgel katab
Pilw kinni taewa lautust
Ja kuud kui katte alla matab,
Kui ära lähan mina s'ust.

Nii kui se pilw siin olen mina
Su südant kaua warjanud!
Kui leidsin sind, siis olid sina
Täis noorust, õnne — ja kuis nüüd?

Nüüd päästan ma sind, kallis wara!
Sul on kui unest ärkaks sa;
Waat'! — pilwe kaub jälle ära,
Kuu paistab lahkest — Jumalaga!


# Näki neitsi

Ööse jõudis. Taewast kuu ja tähed
Ehitasid ilu paistuses.
Rohi, põõsastik ja puud ja lehed
Hiilg'sid haljendama kaste sees.
Ööpik tõstis oma laulu hääle,
Öökul huikas laane sees,
Mets see kostis selle pääle
Saea wõrra kohades.

Wäsimata jõgi wõtab kanda
Mesi woogu edas' rutuga;
Ei tal' ükski öö wõi rahu anda,
Ükski kel ei kutsu puhkama.
Waikselt kujutawad kaldal ennast,
Wete woodi waatades,
Põõsastikud, lilled kenast',
Tuule õhul kukudes.

Puude Marjul, süda mureohul,
Istus üksipäine weel üks mees,
Lootis rahu leidma wete kõhul,
Kadund õnne laenid waatades.
Kuumad pisarad ta silmi täitsid,
Ning ta õhkas raökeste,
Sest ta wara, kena neitsit,
Oli läinud surmale.

Ei nüüd rahu tema kuskilt leidnud,
Ikka seisis tema silma ees
Tema piiga, kes tas rõõmu teinud
Igas hädas, igas kurbtuses.
— Äga waata! — häkist' laente süles,
Otse nooremehe ees,
Tõusis näki neitsi üles,
Kulla keelne kannel käes.

Kärmest' lõi ta sõrmi keelte pääle,
Wanemuinse kõige kenam wiis
Kõlas nendest, ja ka oma hääle
Tõstis nägus näki neitsi siis:
„Nagu udu lend'wad pääwad ilmas,
Onnis, kes neist maitsenud
Rõõmu: iial selle silmas
'p ole mure pesinud. —

„Ära nuta nenda sellepärast,
Et su piiga sinust kadunud.
Tule nõuga, siis sa kõigest kärast
Oled igaweste päästetud.
Tõtta alla wilu wete sängi,
Kus on muru ase, waik!
Sääl sa leiad rõõmu, mängi,
Sääl sul kõige armsam paik." —

Neitsi kadus jälle wete woogu,
Aga tema kena laul ja wiis
Kõlas alles rohke rõõmu hoogu
Armsast' noore mehe kõrwades:
Iga laksu lööwa laene kohin
Oli tal kui laulu hääl,
Iga winguw tule kahin
Kõla kandle keelte pääl. —

Põlew igatsus ta südant täitis,
Tõtta alla neitsi järele,
Kes täis ilu, armastust end näitis,
Kadus wahutawa laentesse.
Waikselt maatas noormees laente hääle,
Raskest' tuksus tema rind,
Ja siis tõstis oma hääle:
„Mina tulen, — oota mind!"

Kuu ja tähed taewa õuest waat'sid
Waikselt alla metewoodisse,
Kuhu laened lohisedes saatsid
Nöörimeest miimse rahusse. —
Rändajal, kes langend mõttedesse
Kaldal milus puhkab end,
On kui kõlaks kõrwadesse
Hääl: Ma tulen, — oota mind!


# Tõutus

Ma ist'sin t'aga puude marjus,
Rind rinna juures, käsi käes;
Mul rõõmu pisar hiilgas silmas,
Täis õnne süda lõi mu sees.

Ta ütles, armsast' mu pääl' Maates:
"Nii selge kui pääw taewa al
On, kallis neiu, sinu wastu
Mu armastus siin ilma pääl.

"Ja nenda haljas kui need lehed
On minu truus, usu mind;
Sest looda julgest' minu hääle,
Ei ilmas mina jäta sind." —

Üks pilwe pääwa kinni kattis,
Üks kolletanud leheke
Mu rüppe pärna oksast langes; —
Ja õues alles kewade! —


# Liigu laene

Liigu laene, kiigu wene,
Puhu pehmest' tuulekene,
Wii mind sinna rannale,
Kus on minu armas, kallis,
Armas, kallis armuke!

Süda öö maad katab õues
Ja ta hingab, rahu põues,
Omas kambris waikseste.
Liigu laene, kiigu wene,
Wii mind sinna tuuleke!


# Surnu a'al

Puude marjus eha walgel
Seisin mina surnu a'al,
Süda mures, pisar palgel,
Waat'sin hauakeste pääll.
Nende hulgas nägin mina
Seda kalmu küngast ka,
Kuhu minu piiga, kena,
Oli pandud puhkama.

Õhkades ja kärmel sammul
Haua juure ast'sin ma,
Kus mu kurwastus mind rammul
Sundis nenda kaebama:
"Rahu maitsed sina külmas
Kambris kitsa kirstu sees,
Ja ma seisan, pisar silmas,
Maha jäetud haua ees!"

"Miina, miks sa äratvtsid,
Totsid minu jurest siit
Ja mind seie maha jätsid,
Murdsid armusidemid?
Oh, üht rõõmu tee weel mulle:
Tõuse külma kambri seest
Ja las kord weel anda sulle
Armsast' kät, suud südamest!" —

Häkkist' mustad pilwed katsid
Taewast, selge, sinine,
Ja kui waipa alla matsid
Kuu ja tähe paistuse.
Puudel' tuuled saatsid koha,
Maapind raksus, wärises,
Kõik mis ringi oli näha
Wankus minu silma ees.

Ja üks wari külmast mullast
Astus wälja minu ees
Walges riides, kandes kullast
Krooni oma juuste sees.
""Muna, Mina, oled sina?""
Hüüdsin mina waljuste,
""Ammu ju sind ootan mina
Haual nuttes härdaste!"" —

"Seks ma tulin", ütles mulle
Tema lahkest', rahulist',
"Et ma tahan täita sulle
Sinu wiimast soowimist." —
Ja ta kaela lang'sin mina,
Andsin tale kät ja suud;
Ja — kui waht sääl oli tema
Minust jälle kadunud.


# Jme woim

Kui waatan ma su silma,
Nii selge, sinine,
Siis iga kurbtus, mure,
Kaub rinnust alate.

Ja kui sa ütled mulle:
Mul armas oled sal
Ei seda mina mõista,
Siis pean nutma ma.


# Mälestus

Ei iial unustada-mina
Wõi seda tundi ilma pääl,
Kus wiimast korda hing'sid sina
Mu körwal nende puude al.

Kõik loomus meie kurbtust nägi,
Ja õhud ohk'sid ühtlase.
Mis meie südant kurwaks tegi,
See oli lahkumise tee.

Ma kaua sinu järel' waat'sin,
Kui töt'sid minust minema
Ja mõnda jala soowi saatsin
Su järel kurwa meelega.

Oh, meie alles lahkumises
Siin saime mõistma töine tvist,
Kus hääl meil hüüdis südametes:
Jää Jumalaga igawest'!

Kui õhtul mina üksi olen,
Ja tähed haist'wad selgeste,
Siis arwan, et sind kaugel kuulen
M'ust öhk'ma, nutma härdaste.


# Oh, mängige üht hale lugu

Mu armu nad on mulda hannud
Sest lähen siit nüüd ära ma;
Need, kes on teda hauda kannud,
Mind tulewad weel saatma ka. —
Oh, mängige üht hale lugu,
Mis südant wõtab täitada,
Mu meelde jääb ja kõrwus kõlab,
Kuni kord põrm ka olen ma.

Weel teede lahkmel, siisar silmas,
Ma seisan, waatan tagase
Ja õhkan: Jumalaga! ilmas
Ei näe sa mind, oh,' kohake! —
Oh, Jumalaga! metsad, luhad,
Kus sagedaste kvnd'sin ma;
Oh, Jumalaga! orud, aasad,
Kus sagest' ist'sin temaga.

Nüüd kadund on need kallid pääwad.
Mu rahu nendega on läin'd;
Kui unenägu meelde jääwad
Need tunnid, kus ma rõõmu näiu'd.
Nüüd lahke sõna kurwalt kõlab
Mu kõrwas, mis ta rääkinud! —
Oh, mängige üht, hale lugu,
Ei süda mul siin soowi muud!


# Metsas
Kui ühel pääwal ist'sin ma
metsas
Mu kalli armukesega,
metsas,
Siis kõrgelt pärna puude päält
Ma kuulsin räästa laulu häält,
metsas.

Ta hüüdis: Aeg on ürike,
metsas,
Ja kärmest' kaub kewade,
metsas,
Ükskord waid lehtkuu naeretab,
Kõik tema järel kohmetab,
metsas.

Ma linnu keelest aru sain
metsas,
Ja tema sõnu uskma jäin
metsas.
Oh, kallis mets, su iluga,
Sind tahan kiita lõpmata
metsas!

Sest mis su-hõlmas sünnib ka,
metsas,
Ei sina seda ilmuta,
metsas;
Lind waatas mu pääl' pärna päält
Ja lauldes ära lendas säält
metsas!


# Lauliku mõödaminek

Ma uin'sin õhtul õilmekünkal
Lahk' lille põõsal mätta pääl
Ja une paelte pilwe rünkal
Sääl ränd'sin rahu rajadel.

Kui uneudult ime aimul
Ma ärkan rohkest' rõõmustud,
Siis kuldse kandle, kauni, kaimul,
Näen mööda töt'ma laulikut.

Ta kadub wilu warju ringis,
Weel löppul lüües lugusi.
Kas, kallim, ta mu meelde mängis
Neid ime mõtteid, nägusi? —